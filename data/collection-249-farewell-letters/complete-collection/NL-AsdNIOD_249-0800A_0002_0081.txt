Bob Dijkstra,
oud 21 jaar, chemisch student aan de Vrije
Universiteit te Amsterdam, 7 April 1945 te
Makkum door de Duitsche Sicherheitsdienst
vermoord, na hardnekkig te hebben gezwegen
bij een drievoudig zwaar verhoor, schreef
October 1944 deze brief om die aan zijn
ouders te geven als hij mocht vallen in de
strijd voor ons Vaderland.
Als U deze brief ontvangt zal een groot verdriet u getreffen heb-
ben. U weet dat ik deze 4 jaren naar mijn vermogen gewerkt heb om
onze vaderlandse zaak te dienen. Nu ongeveer 3 maanden geleden
werd mij een zwaardere en nieuwe taak op de schouders gelegd en
kwam ik bij het ondergrondse leger. Ik kon niet met U praten hoe
te beslissen omtrent deze gewichtige stap, er was niet genoeg
contact tussen ons om dat te bespreken en ik werd dus heelemaal
aan mezelf overgelaten.
Ik ben toen toegetreden omdat ik het allereerst een plicht vond
van een krachtig christelijk student om in alles voor ons Neder-
landse volk een voorbeeld te wezen en alles voor dat volk over te
hebben. Veoral omdat ik een Chrösten geloof te zijn en tracht te
zijn, heb ik er de moed toe gevonden om deze stap te doen.
Ik kan mijn lot in Zijn handen stellen en vertrouwen dat Hij mi,
in grote gevaren zal behoeden en indien ik viel, dan was dat Zijn
wil en naar mijn overtuiging in Zijn dienst. Nu weet ik wat moeder
zou zeggen: "Waarom juist jij? Maar ik ben een Christen, én krach-
tig gebouwd en jong. Wie zou het dan moeten doen als ik met zoveel
voorrechten niet wilde? Niet dat deze beslissing me niet moeilijk
viel. M'n leven is niet ten volle ontplooid, de grote liefde hier
op aarde heb ik niet gekend, m'n prachtige toekomst moest ik ook
kunnen loslaten en ik wist dat mijn sectie een zeer moeilijke taak
zou hebben; tevens moest ik de kans riskeren om u een groot ver-
driet te doen. Toch heb ik met Gods hulp gekozen voor een korter
leven in zijn dienst (al is het met vele, vele gebreken), tegen
een langer leven met een sprekend geweten.
'k Wilde U nu met deze brief wat troost brengen na mijn dood en
u de enige weg wijzen die misschien uw wanhoop wat zou kunnen ver-
zachten: „Ik hoop op de beloften Gods aan een zondaar gegeven en
hoop Hem dan na m'n dood eeuwig te zien. Misschien zult U danook
kunnen berusten in Zijn wil en mijn keuze en m'n volgen van mijn
principes en niet wrokkig zijn tegen Zijn wil en mijn beslissing
Ik wens u met alle liefde een, door Gods hulp, gelukkig leven in
bevrijd Nederland, waar ik 't liefste wat in mij is aan denk te
geven. (hierna volgen enkele persoonlijke woorden, waarna de
brief eindigt met:
'k Neem afscheid van U allen
Bob.
