Mevrouw W.Mulders-Graaff.
1 Mei, 1942.
Gabrielstr.12.
Amersfoort.
Mijn liefste Mien, Pieter en Graddi,
Je zult waarschijnlijk wel begrepen hebben wat
er de laatste tijd gebeurd is. Op 11 April j.1. is het vonnis
tegen mij uitgesproken. Ik heb nog getracht door een gratieverzoek
aan het oordeel te ontkomen, maar het verzoek is helaas afgewezen.
De mensch wikt, God beschikt.
Zoo kri
jg ik nog gelegenheid drie brieven te
schrijven. Ten eerste denk ik aan het allerliefste wat mij op
aarde was, aan mijn lieve vrouw, Pieter en Graddi.
Lieve Mien, het zal een zware boodschap voor je
zijn, maar ik kan de weg niet anders voor je maken en alles is in
God's hand gegeven. Mijn gebed is tot het laatste voor jullie ge¬
weest of God jullie wilde sterken in het geloof en de moeilijke weg,
naar het vleesch, of God jullie voor vertwijfelen wil bewaren en
wil bezielen met geloof, moed en trouw en jullie steeds zijn nabij¬
heid wilt schenken. Vergeet het niet en dit was mij tot troost: God
getrouw en een Vader der weduwen en weezen. Hij zal jullie leeren
de weg die jullie verder hebben te gaan. Leg alles in Jezus
doorboorde handen en Hij zal al Uw nooddru:
t vervullen.
Ik vraag je vergeving, lieve schat, voor de zeer
kleine meeningsverschillen, die er waren en dan mijn önbillijken
toon, vergeef ze mij. Ik dank je lieve vrouw voor je geloof, liefde
en trouw en aanhankelijkheid en kan nu ook gerust de verdere gezins¬
zorg aan je overlaten, God zal je bijstaan. We hebben zeven vol¬
maakte huwelijksjaren gehad, naar menschen meening te kort, God
heeft het genoeg gevonden. Zijn wil geschiedde. Je laatste brieven
waren een voortdurende verkwikking door geloofstrouw, moed en
kracht, waar ik mijn trouwe Vader zeer dankbaar voor ben geweest
en veel steun van heb ondervonden. Wat mij zelf betreft, lieve
vrouw, je weet dat God mijn gedurende mijn geheele gevangenschap
ijk gezegend heeft. Zooals je uit mijn brieven hebt kunnen lezen
en je weet het leven was mij Christus, het sterven gewin (Philip.1:2
Door God's genade weet ik het, dat Christus al mijn zonden op zich
genomen heeft als mijn BORG en MIDDELAAR, zoodat ik mag ingaan in
Zijn Hemelsche Heerlijkheid. Daarom roep ik jullie in mijn laatste
levensuren nog toe: Weest getrouw tot den dood en Hij zal U de kroon
des levens geven en wij zullen straks hereenigd wezen en elkander
wederzien, niet als man en vrouw, maar als kinderen Gods. Wat zal
dat heerlijk zijn.
Mijn Bijbel is mij dierbaar geweest, j e laatste
geschenk, hij heeft mij veel vertroost en verkwikt. Ik schenk hem
je hierbij terug. Gebruik hem dagelijks en later de jongens.
Lieve Pieter, nu is Pappa naar den Goeden Herder,
wees jij nu een klein schaapje van de groote kudde. Heb Jezus lief
en breng al je zorgen en nooden tot den lieven Heiland en Hij zal
je later bij Pappi in den Hemel brengen. Wees lief voor je moeder
en als je grooter bent haar tot een sterke steun.
Lieve Graddi, uit de mond der jonge kinderen heeft
God zich lof bereid. Wees getrouw en lief voor je moeder, zoek
Jezus vroeg dan zul je Hem vinden. Wees gehoorzaam en God zal je
rijk zegenen.
Ik heb Henk gevraagd of hij je in alles wil bij-
staan en steunen omdat hij het meest in mijn geest handelt en jij
hem geheel verstaat.
God geve je Zijn onmisbare zegen vooral in deze
zeer moeilijke dagen. Volhardt in het geloof en gebed en Hij zal
je rust geven voor je ziel. Weest Gode bevolen, liefste vrouw. En nu tot zi
ziens in het Koninkrijk Gods van je liefhebbende man en vader, die
tot het laatste voor jullie gebedeb heeft.
Lees veel: 1 Thessal. 4:13 - 18 en Joh.14.
Mijn laatste Psalm, die mijn troost was:
Dan ga ik op tot God's altaren,
Tot God, mijn God, de bron van vreugd.
Dan zal ik juichend stem en snaren.
Tot roem van Zijne goedheid paren.
Die na kortstondig ingeneugd.
Mij eindeloos verheugd.
w.g. Jos.Mulders.
P.S. Henk zal ook de kennissen in kennis stellen en hen danken.
