1 Mei 1942.
Lieve Ouders, broer, zusters en tante,
Tot mijn droefheid moet ik U mededeelen, dat ik ter dood veroordeeld ben en
dat mijn gratieverzoek is afgewezen. Droef ben ik niet, omdat ik mijn leven
moet afleggen, maar omdat ik U dit leed moet berokkenen. Voor mij is het een
reden geworden van dankbaarheid, want sinds ik het weet heeft God in mijn
leven bevestigd, wat Hij eens begonnen is en mij vervuld van de zekerheid,
dat in dood en leven Zijn hand ons vasthoudt en uitredt. Dat ik bovendien ox
een zeer gelukkig leven kan terugzien dank ik Hem allereerst, maar daarnaast
U allen en mijn vrienden Dick, Marc, Wil en alle andere vrienden en weldoeners
(ook de oudere vrienden.) Moeder en Vader, waar mijn leven goed was, was het
waar ik Uw voorbeeld volgde; waar het fout was, was het waar ik van Uw voor-
beeld afweek. Ik geloof, dat God mij deze fouten vergeven heeft en ik weet,
dat U ze mij vergeeft. Moge Zijn liefdevolle genade U troosten. Ik sterf zon-
der haat. Mijn laatste wil heeft mijn notaris. Ook Wil heb ik eenige beschik-
kingen medegedeeld. Daarvan herhaal ik hier het verzoek om aan Pater Hanckx
250 gld. uit het eventueel batig saldo van mijn nalatenschap te betalen (al-
leen dus indien er een batig saldo is, wat indien de verzekeringen uitbetalen
waartoe zij mijns inziens verplicht zijn, het geval zal zijn) voor de hem
bekende doeleinden. Hij was zulk een goed vriend, dat ik hem dit uit eigener
beweging toezegde. Ik ben echter niet Katholiek voelend gestorven en niet ge
doopt. Maar Gods Liefde straalt in vele vormen uit, en is ten zegen van all
die Hem in ootmoed aanbidden en oprecht zoeken.
Freddie, jij was mij behalve een broer ook een vriend en mijn besté, wees
oudste en jongste zoon voor Vader en Moeder, oudste én jongste broer voor
zusjes. Leni, ik ben zoo dankbaar, dat jij je studie voltooide en daar nu
practisch iets aan hebt, maar God geve je de man, die je verdient, want i)
weet, hoe zuiver jouw lief hart is.
Willie, m'n sterretje (de nieuwe naam, die ik voor jou bedacht heb op je
jaardag was Berkje, omdat ik een mooie jonge berkenboom mij herinnerde, die mi
altijd aan je deed denken: licht, pril, schoon en snel bewogen) je gelooft nu
wel, dat je oudste broer van jou evenveel hield als van z'n andere zusje.
Moge de gave jou geschonken duizenden getuigen van de schoonheid, die een der
vele zegeningen Gods is. Maar ook jou wensch ik bevrediging in eigen leven,
want ik weet dat ook jij voor een ander leven de bevrediging zult kunnen zijn.
Tante Jeantje, U weet niet hoe goed mij Uw zuivere, innige en teedere genegen-
heid hebben gedaan. Uw leven is mij altijd een beeld geweest van dienende
liefde en een aansporing, welke ik al te weinig heb gevolgd.
Treurt niet om mij, dan alleen om af en toe te getuigen dat ge mij een weinig
mist. Maar alles wat goed en schoon is heb ik van het leven genoten en de
eenige wijsheid geleerd n1. de Vreeze (d.i. dankbare eerbied) des Heeren. Hij
moet groeien en ik minder worden... Moge Hij waarlijk de Heer van mijn leven
èn sterven zijn.
Ik sterf als een man van mijn land, maar ook als een mensch nl. voor de ver-
zoening, de uiteindelijke verzoening der volkeren. Iedere liefde moet door het
vrijwillig levensoffer bevestigd worden (indien noodig) en dat hebben wij voor
Nederland te veel en te vaak uit het oog verloren. Nederland is geestelijk een
uitverkoren volk in zijn geestelijk erfdeel oer-eigen ontmoeten in Hem zich
tevens de beschavingen der omliggende volkeren, ja, van alle beschaafde volke
ren in Europa. Moge ons dit ten teeken zijn als wij weer vrij zullen zijn...
en die dag komt. Verzoening zij dan het parool, maar in gestrenge liefde (dus
hand in eigen boezem !t eerst). Ik ben er trots op mij te weten tot mijn
laatste oogenblik onderdaan van H. M.Koningin Wilhelmina. Moge Haar Huis
bloeien tot in lengte van dagen-
Ook ben ik dankbaar, dat ik als Jood geboren ben. Ik heb er nooit waarde aa
gehecht. Maar nu weet ik, dat God ons in alles wat in ons leven geschiedt(
een wenk geeft. Ik heb geleerd, dat er een traditie door de eeuwen heen is
vastgehouden, die door Christenen en Mohammedanen erkend wordt (het eenige
geloof welks heilige boeken ook aan twee andere wereldgodsdiensten heilig
welke in den Jood tot een bijzondere getuigenis kan worden. Toch dank ik
66k, dat Jezus was en leerde en leefde tot een getuigenis.
(zie 2
