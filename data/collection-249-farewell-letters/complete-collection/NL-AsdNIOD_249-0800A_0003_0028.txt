AFSCHRIFT
RIJKSINSTITUUT VOOR OORLOGSDOCUMENTATIE
Vervolg Nr:
Utrecht, 9 Juli 1942. Mijn allerliefste Riek en kinderen, mijn
liefsten Vader en Moeder; mijn lieve broers en zusters, zwagers,
schoonzusjes en kinderen; mijn goede vrienden.-
Gisterennamiddag hier gekomen. Vannacht gewekt met de anderen
ter dood veroordeelden van ons proces en vernomen dat het vonnis
werd bevestigd en nog hedenmorgen om 6 uur zal worden voltrokken.-
Ik sta nu ('t is 4.30 uur) voor mijn laatste opdracht. Een
laatste levensteeken en een laatste groet aan U allen ! Ik zit
thans in een spreekkamer tezamen met mijn aalmoezenier en heb mij
voor de laatste reis volkomen voorbereid. Ik ben te communie gewees
en heb met den Pauselijken Zegen en de daaraan verbonden volle af-
laat alle geestelijken bijstand ontvangen, zoodat ik in volle ge-
rustheid kan zeggen dat ik geheel bereid ben de groote reis te
doen.- Al mijn eigendommen zijn reeds aan jou, mijn vrouwke, af-
gezonden. Alleen mijn trouwring is in het lager te Amersfoort in
een gele enveloppe achtergebleven.- De Oberschütze W. Engbrocks
aldaar, zal zich wel de moeite geven bij navraag de gele enveloppe
na te zien waarin de ring vermoedelijk is achtergebleven.-
Ik laat aan jou, mijn allerliefste Riek, over om aan alle
kinderen een aandenken van mij achter te laten. Laat ook aan
broers, zusjes en vrienden eene keuze uit mijne zaken. 't Is
allesegoed zooals jij het doet.- Ik sterf in de volle overtuiging
dat ik niet voor niets heb geleefd. In mijn zwakheid heb ik veel
misdreven dat menschelijk was, maar ik weet dat de Menschenzoon
ook al mijn zwakheden op Zich heeft genomen en deze voor mij heeft
uitgeboet met Zijn offerdood. Ik vereenig mij geheel met Gods H.
Wil en voel mij onmetelijk gelukkig. Vanuit de eeuwigheid zal ik
steeds bij jou, mijn vrouwke, zijn; bij onze kinderen en bij al
onze vrienden. Ik heb getracht in mijn leven veel vriendschap te
geven. Ik wensch jullie allen Gods eeuwig blijvende vriendschap
toe en zal altijd bidden vooreerst voor jou en de kinderen; voor
Vader, Moeder, zusjes, broers en alle vrienden, vooral voor hen
die ooit Christus' liefde hebben gekend en thans van Hem verwij-
derd zijn. Blijf één, mijn vrouwke en kinderen en gedenk daarin
mijn voorbeeld. Piet en Miep als oudsten, draagt met Moeder al
