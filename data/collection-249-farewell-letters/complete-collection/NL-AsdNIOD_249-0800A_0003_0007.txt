enke
Geachte heer De Nijs,
Naar aanleiding van uw e-mail van 30 december 2002. laat ik u weten, dat ik aan de hand van de
informatie uit de afscheidsbrief welke in uw bezit is, heb onderzocht of er in de collecties van het
Nederlands Instituut voor Oorlogsdocumentatie meer gegevens omtrent de afzender aanwezig is.
Uit mijn onderzoek blijkt dat de brief geschreven is door Jacobus Petrus Hubertus Frenken (geb. 7
11-1921 te Urmond, woonachtig te Maasniel). Hij werkte als electricien bij de NV Kristal Sodafabriek te
Merum. Tijdens de bezetting begaf hij zich in het verzet in Limburg en Noord-Holland. Hij behoorde tot
de Landelijke Organisatie voor de hulp aan onderduikers en Landelijke Knokploegen (LO-LKP). Meer
hierover kunt u lezen in de bijlage. Op 22 mei 1944 werd hij in Ämsterdam opgepakt op een door de
Landwacht bezet adres van Nellie Hillers; zij was juist in het gebouw van de Vereniging tot heil des
Volks gearresteerd. Op 10 juni 1944 (dus niet 15 juni) werd Frenken terdood veroordeeld en in de
duinen van Bloemendaal gefusilleerd. Na de oorlog is hij herbegraven op de Gemeentelijke
Begraafplaats Kapel in ’t Zand te Roermond (vak 1C, nr. 29)
Wij zijn niet in het bezit van (een afschrift van) de afscheidsbrief van Jacobus Frenken. Ter
completering van onze collectie zouden wij het daarom zeer op prijs stellen als u de brief aan ons zou
willen doen toekomen.
