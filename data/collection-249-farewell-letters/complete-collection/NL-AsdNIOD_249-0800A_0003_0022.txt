Lieverd, ik zal nu voor eeuwig afscheid nemen
van je en hoop dat je het verdere leven zoo goed
mogelijk door moogt komen, ik wensch je sterkte dat
je deze slag goed moogt doorkomen, vaarwel
lieve beste goede Bertus, als altijd verblijf ik
je steeds liefhebbende Richard.
Lieverdje Groet mijn broer en verder alle
bekenden wensch hen het beste,.
Lieve Beste Piet,
Wat heeft het mij getroffen dat het nietÂ¬
tegenstaande de vele moeite die je gedaan
hebt om bijtijds verlof te kunnen krijgen om
naar Holland te kunnen komen om je vader
nog te kunnen zien en spreken mis is geloopen.
Wij spreken elkaar niet meer tot mijn groote
spijt, ik kan nu nog alleen maar schriftelijk
afscheid van je nemen, ik hoop dan ook dat je
voor Moeder alle steun mag zijn, die ik haar nu
niet meer kan geven, doe jij nu wat je kunt,
wees man en maak haar het leven niet moeilijk
Wees een goede steun, dan kan zij het verdere leven
ook makkelijker dragen, want jij bent nu de
eenige die overblijft, jongen ik reken er vast op
dat je mijn laatste wensch zeker goed nakomen
zult, beloof mij dit vast en dan zal het mij
niet zoo zwaar vallen de laatste oogenblikken
die mij overblijven. Dus beste Piet beloof
je mij dus, wees goed en lief voor Moeder, je
weet die heeft het nu zeer zwaar, help haar het
leven te verlichten waar je het kunt, ik reken
op je maak het Moeder zoo licht mogelijk
Vaarwel lieve jongen als steeds
je Vader
