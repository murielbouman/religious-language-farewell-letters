RIJKSINSTITUUT VOOR OORLOGSDOCUMENTATIE
Vervolg Nr:
10 Mei. 1944
Beste Vader,
Wanneer ge deze brief ontvangt, zal ik niet meer in leven zijn.
Heden avond is mij om 8 uur aangezegd, dat ik morgenochtend half acht
uit dit aardsche leven zal moeten treden. Wees niet verdreitig het
heeft zoo moeten zijn. Wij mensen kunnen het dikwijls niet begrijpen
en komt in opstand, maar moeten bedenken "God heeft gegeven, God
heeft daarom ook het recht te nemen". Vanavond is een duitsche domi¬
nee bij mij geweest en we hebben enkele uren met elkaar gepraat. Het
is een fijn mensch, ook alis het iemand die tot het volk onzer vijan-
den behoort. Daarom vraag ik U dan ook als laatste wensch; draagt
geen haat, al zal het U wel eens moeilijk vallen en weest verdraag-
zaam.
Misschien komt hij over eenigen tijd U eens opzoeken, ontvangt hem
dan prettig en vriendelijk, U doet mij daar dan een groot genoegen
mee.
Ik ben blij dat wij elkaar den laatste tijd weer gevonden hebben en
elkaar leeren verstaan. Als ik in leven had mogen blijven, had alles
anders zullen gaan, maar het heeft niet zoo mogen zijn. Wij hebben
elkaar
isteren voor het laatst op aarde gezien en laten wij hopen
dat we elkaar later in het hiernamaals weer mogen treffen. Ik neem
afscheid van dit leven, in de volle overtuiging, dat het niet met dit
leven afgeloopen is en den wetenschap geeft mij dan ook alle kracht
en kalmte om rustig den dag van morgen tegemoet te zien.
Ik weet en voel dat er voor mij gebeden is en nog wordt. Dit geeft
(en ben er van overtuigd) mij de kalmte en rust, die ik gedurende
mijn gevangenschap gehad heb. Wilt U ook voor mij bidden, ik heb het
elke dag gedaan, ook voor U. Wilt gij tante Koos Henk, Bets, Jo en de
kinderen van mij laten groeten, evenals de Tantes Visser in Arnhem.
Hun adres is van Heemsralaan 65.
Ik heb een kleine beschikking gemaakt over de enkele dingen die ik
nog bezit. Wilt U mijn kast, stoel en mijn kleeding die er eventueel
nog van mij zijn, van mij nemen. Jan de films, projectie en scherm.
Ans mijn verdere foto's en film apparaaten, benevens benoodigheden,
zooals titelapparaat en lampen. Dit heeft ze wel verdiend; of er nog
kleeren van mij zijn weet ik niet.
Voor zover ik vannacht nog tijd heb, zal ik vrienden en kennissen
schrijven. Met de dominee heb ik vanavond Psalm 139 en Rom. 8:31-39
gelezen. Tezamen hebben wij gebeden. Morgen 5 uur komt hij weer hier
om Thies Jan Jansen en mij bij te staan. 5.30 zal Thies hooren dat
wij samen weg zullen gaan.
Ik ben er zeer erkentelijk voor dat mijn verzoek, om 12 uur tevoren
gewaarschuwd te worden, is toegestaan. Ik kan mij nu rustig voorbe-
reiden.
Vandaag 4 jaar precies is het geleden, dat ons land in oorlog is ge¬
komen. Veel is er in den tijd gebeurd. Veel hebben we allen geleden,
maar dit gaat alles voorbij. Mogenlijk dat spoedig voor allen de zon
doorbreekt. Graag had ik dit alles ook medegemaakt, maar we moeten
denken, dat niets zonder reden gebeurt. Ik heb mij dikwijls in het
leven afgevraagd, waarom dit of waarom dat maar later gaf het leven
zelf daar een antwoord op. Ik heb mijn werk verricht misschien is
mijn taak hier op aarde volbracht.
Wanneer ge mevr. Ronhaar, Mientje of Kees mocht spreken, wilt gij
hen dan mijn beeste wenschen en gedachten overbrengen, evenals mijn
