25 Januari 143.
Lieve Schatten,
Ik maak het nog altijd zeer goed, altijd nog zeer optimistisch over de
afloop van mijn vonnis. Ik ben weer in een ander tehuis n.1. in Vught.
'T Hele kamp is over. Ik slaap in Block I, m'n No is 't zelfde gebleven.
Het eten gaat wel. Kuch is best, Heerlijke Duitsche kuch. Jullie brief van
30 December op 8 Januari ontvangen. Ook heb ik Conto ontvangen, maar nu
aldoor geen pakket, dat kan er wel staan, want er staan er nog heel wat
pakketten. Wat was ik weer heerlijk blij met jullie brief, zo gelukkig, dat
jullie allen zo optimistisch zijn. En zo vol hoop. 't Is al weer meer als
5 weken terug. Het gaat spannen. Mochten jullie wat hofen, bericht het dan
direct. Nu verder allen hartelijk gefeliciteerd met Vader's verjaardag.
en allen een vreugdevolle dag toegewensd. Groet al mijn vrienden, Familie
kennissen, collega's, enz. Doe ook de groeten thuis bij Rob en de anderen,
die hebben ook nog geen pakket ontbangen. Wij zijn vol hoop. Nu allen, de
allerheerlijkste groeten en sterkte toegewensd door Uw liefhebbende zoon
en broer. Groet U ook de Familie v. Soest?.
Nico.
Rob z'n No is 795 Block I,
Arie v. Soest z'n No. is 543 Block I.
Lieve, lieve Vader,
Ik zit hier met de dood voor ogen en heb een hoop en dat is Gratie. Mocht
dit niet zo zijn, Vadertje, dan moet ik afscheid van U nemen. Wij waren
gelükkig met elkaar en wij hebben elkaar in het leven gewaardeerd. En ik
was van U een zoon, die zij Vader waardig was. Nimmer hebt gij op mij
aanmerking kunnen maken en wij hebben als innige Vrienden geleefd. O beste.
als het zo mocht blijven, 't Valt mij zo zwaar afscheid te nemen van U
mijn Vader, die ik zo innig beminde en die een Vader voor mij was. Wat was
ons gezin gelükkig en daß ik spelbreker moet zijn. Doch maak mij geen
verwijt, Lieverd. Ik vond het mijn plicht en deed het. En daarover heb
mijzelf nooit een verwijt gemaakt. Doet gij het ook niet, Het zou mijn
lot zwaarder maken. Berust er in Vadertje. Blijf even lief voor de anderen.
En denk aan Uw zoon als een, die de naam Snijders waardig was te dragen.
Dag Vader, een stevige handdruk.
Nico.
Innig geliefde Moeder
Van U afscheid nemen moet ik, Uw zoon Nico "de gelukkige“ weet U wel, die
altijd massel had, en Nu!! Maar och, er is nog hoop. Gratie. U was trots
op mij. dat weet ik en ik op U, omdat U ook altijd voor ons gewerkt hebt
en zich heeft uitgsloofd. Gelukkig hebben wij elkaar altijd gewaardeerd
en bemind. En nu kwam de tijd, dat ik U wat terug kon geven en Nu.... Maar
ook U, lieveling, maak mij geen verwijt over hetgeen ik deed. Ik dacht op
deze wijze mijn Vaderland te dienen en wordt daarvoor gestrafd. Nu niet
bepaald licht, maar U verliest Uw zoon in dienst van het Vaderland. Zoals
zo velen. Berust daarin Moedertje, Gij zijt sterk, ik weet het. En dit
doet mij zo moedig mijn vonnis onder de ogen zien. Uw liefde sterkt mi,
Uw lieve Schat gaat heen, maar met U allen voor de geest. Gij allen, die
mijn leven zo veraangenaamd hebt, in het bijzonder U, lieve Moeder. Hi
rust zacht hoor lieve Moeder. U in mij, geliefde Jongen. Dag Moedertje.
Nico.
Beste, edele Vriend, mijn Broer Cor,
Zouden er 2 op de wereld geweest zijn, die elkaar zo goed begrepen en ge-
waardeerd hebben, als wij, die altijd samen waren, van klein af opgegroeid
zijn en lief en leed samen deelden? Ik zie ons nog op het kakschooltje,
ik zie ons nog in het Zandland, ik zie ons nog bij ExXXK Buiksloot, ik zie
ons nog op het voetbalterrein, ik zie ons nog wandelen, kilometers ver. En
nu is het gebeurd "Kees". Ook Jij "Beste“ maak mij geen verwijt, om wat
ik deed. Jouw brieven sterkten mij altijd zo. Daarvoormmijn dank. En in
stilte denk ik vaak aan die mooie uren, die wij beleefden. Uren van Leed en
Verdriet, van Plezier en Vreugde. Allen beleefden we ze. En hoor je de
