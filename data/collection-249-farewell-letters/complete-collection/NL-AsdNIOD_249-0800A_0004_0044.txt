MAGASTEMA
U heeft ook afscheid genomen van "het Haagje" dat helaas ons Haagje niet
meer is, lees ik ? Ik hoop dat het U in Heelsum naar wensch moge gaan en
dat U er prettige menschen moge ontmoeten die U goed gezind zijn. Mag
ik het hierbij laten tante ? Schrijf maar es gauw meer, als U er zin
toe hebt. Hartelijke groeten en veel liefs van Uw
Eddy.
Lieve Adele,
Een volkomen verrassing! Buitengewoon attent van je om
Eddy bij te willen staan in zijn moeilijke oogenblikken. Heel veel dank
voor je brief. Zoo Adele, jij bent dus een van de weinigen, die in den
Haag nog in haar oude woning is gebleven. Het valt me erg mee, dat men
jouw flatgebouw heeft laten staan en het staat nog wel in zoo'n aardig
hoekje.
Ja, Adele, ik zou het erg prettig vinden als je op reis
naar den Dolder, Loukie eens kwam opzoeken. Hoe gaat het eigenlijk met
jou tegenwoordig. Kun je je nogal schikken in al deze narigheden ? Houd
er de moed maar in en laat je niet "kistenâ€œ zouden wij zeggen. Ik reken
erop dat je nog es iets van je zult laten hooren. Gezellig. Hartelijke
groeten en een ferme vijf van
Eddy.
Liefste Mams,
Je wilt wel zoo lief zijn deze brief te doen circuleeren.
De anderen komen een volgende keer aan de beurt. Ik moet me nu eenigszins
haasten want verwacht ieder oogenblik de postman. Dag Dixje, vele
zoentjes voor jou en de peuters van jullie
Paps.
