COPIE VAN DE LAATSTE BRIEF VAN JOOST W.W. VAN BAALEN AAN ZIJN OUDERS.
3 APRIL 1945.
LIEYE OUDERS,
Hey is twee uur in de nacht van de dag van 3 April.
Zoals U wel begrepen zult hebben heb ik mij aangesloten bij het
Nederlandse Partisanen leger. Nu al twee jaar geleden. Nadat ik
met goed succes de M. K. L. S. afgelopen heb, vorig jaar Juni, heb
ik mij met hart en ziel kunnen geven aan de plicht van iedere Ne¬
derlander! Van Augustus 1944 - December 1944 heb ik in een Wehr¬
machts garage gewerkt als monteur:
le voor sabotage
2e om goed te leren rijden
3e om de vrijheids papieren
In Januarie 1945 ben ik helemaal overgegaan naar de actieve dienst.
Het vergt te veel ruimte om alles te vertellen van wat wij gedaan
hebben.
28 Maart ben ik getrouwd met Cor(nelia) Bosch, Raamstraat 41b,
Deventer, wat na te gaan is in het bevolkingsregister.
Nu vandaag zitten wij met zijn vieren in mijn huis. Tot de tanden
bewapend met ieder een automatisch pistool, machinepistool met 320
kogels, enkele handgranaten en springstoffen. Mijn vrouw heeft de¬
zelfde bewapening en is volkomen op de hoogte van het gebruik en de
demontage van onze wapenen. Zij zal ook meedoen als een man.
De drie laatste dagen zitten wij hier in onze vesting en wachten af.
Onze wapenen zijn tot in de puntjes klaar. Cor kookt ondertussen voor
ons, in deze martelende tijd van afwachten op het Engelse bevel.
In de verte horen wij het kanongebulder al van de optrekkende Canadezen.
Onder elkaar bespreken wij natuurlijk de krijgskansen. Het zal een
zware dobber worden hier. Wij hebben het „onuitsprekelijke“ genoegen van
15000 fanatiekelingen in de stad te vinden (veel schermjagers). Aan de
andere kant echter strijden wij voor recht en vrijheid!!!!
Tot nu toe hebben wij altijd geluk gehad! De Goden zijn met ons.
Dat geloof ik vast. Hoe het ook zij, Nederland wacht niet tevergeefs
op ons
Vader, Moeder, ik dank jullie voor alles wat je voor ons gedaan hebt.
Denk ook aan Cor, zij zal wel meer kunnen vertellen als zij het over¬
leefd. Anders informeer je maar naar overlevenden van de Deventer
K. B. over Jos(Joost).
Ik hoop en vertrouw echter jullie terug te zien.
Veel liefs, hartelijke groeten en het allerbeste. Ik doe mijn plicht
Nederland roept je zoon,
