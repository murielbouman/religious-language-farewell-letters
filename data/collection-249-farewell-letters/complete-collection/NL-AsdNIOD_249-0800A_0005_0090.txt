TTTI
RIJKSINSTITUUT VOOR OORLOGSDOCUMENTATIE
Vervolg Nr.
- 4 -
alle Duitsche gevangenen hebben volgens de moffen het Geloof niet noodig.
Maar ondanks dat is het Geloof m'n grootste steun in deze
uren. En ik maak er dan ook een dankbaar gebruik van. Alleen loopen
m'n hersens zoo nu en dan wel eens wat door elkaar en kan ik m'n aan¬
dacht met geen mogelijkheid er bij houden. Maar ik hoop dat O.L. Heer
me dat niet kwalijk zal nemen en m'n goede wil zal beloonen.
Ik weet niet wanneer U deze brief zal ontvangen. Misschien
heb ik de Groote Reis dan al aangevangen. Maar dat hindert niet. Ik weet
wel dat U een Weesgegroetje voor me bidden zult. Zelfs al ben ik al Boven
aangekomen, dan is het nog niet verloren, nietwaar ?
Zeg Mams, U mag er geen traan om laten vallen, hoor ! Hoog-
stens eentje van jalouzie omdat ik na zoo'n kort tijdje al kans zie
om er veilig tusschen uit te gaan om m'n sterren aan het firmament in
beslag te gaan nemen. Wel heb ik, zooals ik reeds schreef, graag een
Weesgegroetje of zoo. Want U kent me goed genoeg om te weten dat ik
eerst m'n vingers wel in het Vagevuur zal moeten steken voordat ik bij
God kom aankloppen om een klein hoekje in de Hemel.
Eén klein dingetje wil ik er nog even tusschen door zeggen.
U heeft nooit duidelijk geweten wat ik nu eigenlijk deed in het illega-
le leven. Er zal in de krant wel weer een geweeklaag komen over bolsje¬
wistische elementen en over "goeie jongens" die door hun de kop op hol
zijn gebracht, maar dat is allemaal propaganda-flauwe kul.
Ik ben de leider van een illegale organisatie die tot doel
had alle orders en richtlijnen der Ned. Regeering uit te voeren. Ik
had verbinding met Engeland enz. Wat in de krant komt te staan is nog
niet de helft van de waarheid, want ik hield er niet van om m'n onder¬
gescheikten de kastanjes uit't vuur te laten halen.
Als U het precies weten wil, vraag dan aan Theo of hij de
tasch met dossiermappen eens te voorschijn wil halen en U eens uit¬
leggen wat er allemaal gedaan werd. Ik ben in die organisatie als ge¬
woon soldaat begonnen en eindig als de Baas. Ik had een zeer uitgebrei¬
de kennissenkring onder de officieren, bij de Departementen en de Regee
ring. Dus geen communistische boemannen, hoor ! Ziezoo, da's dat !
Ik weet niet wat ik allemaal nog schrijven zal. Weet U, ik
ben er de man niet meer na om met sentimentele dingetjes aan te komen.
Het feit ligt er nu eenmaal, en vroeg of laat gaan we toch allemaal
naar Hem, Die alles weet en alles begrijpt. Per slot van rekening mag ik
niet mopperen, want ik kom er op een vlugge manier van af. En het is
prettig vooruit te weten dat je niet eerst een paar dagen ligt te
vechten met jezelf, maar dat het in een halve seconde gebeurd is. En
dan ... het is een soldatendood ! Ik sterf tenminste niet als die land¬
verraders, die ik zelf ook wel hun verdiende loon gegeven heb en hun
smerige praktijken stopgezet.
Ik kan me nog heel goed de brief herinneren die ik vlak
voor de oorlog van Vader in Westervoort kreeg. Daar stond in:
36795- 53=128.
