At schruft.
Lieve Els, Kinderen, Ouders, Br.en Zusters.
11 April zijn we allemaal,81 man ter dood veroordeeld, wat
dat zeggen wil, kan je begrijpen, h√© Els! Maar we wachten nog af op ons
genadeverzoek en bekrachtiging van het vonnis, ik hoop en bid God om
Zijn bijstand en of God Zijn genade nog wil schenken in deze moeilijke
dagen.
Lieve Els, wat er ook gebeuren moge, ik ben in Gods hand, Hi,
schenkt mij iederen dag opnieuw moed en vertrouwen en ik weet zeker, dat
Hij ons niet verlaat, maar ons geleid tot den dood toe.
Ik heb nooit geweten, hoe groot Gods liefde was tegen ons
arme zondaren, en mocht het zijn dat God mij uithelpt, dan zal ik mijn
verdere leven in Zijn dienst besteden. Ik kan door Gods genade alles
toelaten en ik weet dat Hij die voor mij zorgde ook voor jou en de kin-
deren zal zorgen, ik draag jullie steeds op voor den troon der genade
en ik kan gelukkig zeggen: Wat is mijn eenige troost beide in leven en
in sterven? Dat ik het eigendom ben van den Heere Jezus en dit geeft mi,
nog alle vertrouwen, Psalm 103 : 90 - 91.
Wij worden morgen 1 Mei vroeg weggebracht, ik weet niet
waarheen, Duitschland of Scheveningen en daar terrecht gesteld, zonder
bevestiging
van het vonnis of genadeverzoek.
Vertel het overal, alle Loosduiners zijn er bij.
Els! Wees er van overtuigd, dat jouw Cees in den Hemel is.
Pakket of brief heb ik niet meer ontvangen
De God der Liefde en des Vredes zal met U zijn.
Een stevige laatste dagzoen van jou Cees!
Ik hoop dat je in dit zelfde vertrouwen voort leeft en
wees sterk
in geloof en gebed.
Allen de laatste dagzoen van mij en weest Gode bevolen.
Je liefhebbende man en vader,
Gees.
Denkelijk naar Duitschland toe
inlichtingen Feldgericht, Amsterdam.
Diegenen die dit briefje
vindt, wordt verzocht dit op te
sturen, naar mijn vrouw en kinderen, adres:
Famillie, C.Otterlo Vianderstraat 98 Loosduinen Gem. S-Gravenhage (Z H)
Dank U.
Gevonden 1 Mei's-morgens 8.30 op de Amsterdamsche straatweg.
