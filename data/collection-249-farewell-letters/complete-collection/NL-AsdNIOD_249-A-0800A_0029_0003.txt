Utrecht 31 Juli 1942
Lieve Pa, Corry,Be, Piet, Paule en Jan.
Zoojuist is mij meegedeeld, dat over 2 uur het vonnis dat over mij is uitge¬
sproken zal worden voltrokken. Ik had het verwacht en ik ben geheel bereid. Nu
wordt mij nog de gelegenheid gegeven om een laatsten brief te schrijven. Ik
heb niet veel toe te voegen aan wat ik jullie reeds gezegd en geschreven heb.Ik
ben jullie zo van harte dankbaar voor al heggeen jullie voor mij geweest ziit.
Lieve Vader, wat hebt gij niet voor mij gezwoegd en gewerkt en hebt gij altijd
vol zorg voor mij geweest.Hoe gaarne had ik U op Uw ouden dag op mijn beurt ver¬
zorgd.Het mag niet zo zijn.Het is Gods Wil zo en ik weet dat U dat ook zo aan¬
vaardt.Vaarwel tot in den Hemel.
Lieve Be gij was een zo zorgzame zuster voor mij, altijd bereid te helpen waar
hulp gevraagd wordt. Ik ben je zo dankbaar daarvoor. Voor je goedheid zal God je
lonen. Ook Jan, jij was voor mij een oprechte vriend. Ik ben je daarvoor ook van
harte dankbaar. Lieve Corry, hoe graag had ik bij je gebleven om voor je te zor¬
gen en je te helpen in alle moeilijkheden.Het mag niet zo zijn en ik heb God
gebeden, dat Hij jouw een gelukkige toekomst mag brengen. Je verdient het om dat-
gene wat jij voor mij was.Beste Piet, jij was een echte broer en kameraad voor
mij.Ik ben je daarvoor van harte dankbaar vooral voor de zorgen die je den laat¬
sten tijd voor mij op je genomen hebt.Ik gen ervan overtuigd dat je 't wil blij¬
ven doen. Ook jouw lieve Paula ben ik dankbaar voor je oprechte vriendschap die
je mij gegeven hebt. Jij en Piet hebt het voorrecht een heerlijk geschenk Gods
te bezitten. Ik heb God gebeden dat Hij de kleine Lia wil zegenen voor al hetgeen
jullie voor mij deed.
En zo heb ik nogmaals eens gezegd wat jullie eigenlijk al weten en ik vraag
jullie ook nogmaals vergiffenis voor al het leed dat ik jullie heb aangedaan.
Ik hoop dat jullie elkaar zult steunen in deze voor jullie zo moeilijke tijden.
Bijzonder beveel ik jullie aan voor Pa en Corrie te willen blijven zorgen.Ik
twijfel er niet aan of alles komt in orde.Zo was 't nu eenmaal bij ons.Wij wa¬
ren altijd samen om elkaar te helpen. Nu ga ik heen van deze aarde maar slechts
om een betere plaats op te zoeken vanwaar ik meer voor jullie kan doen dan hier,
Ii zal tesamen met Moeder bij God voor jullie bidden.
Groet ook alle bekenden en vrienden voor mij en vraag hen ook vergeving uit
mijn naam zo ik iets misdreven mocht hebben. Ik heb altijd getracht zo goed mo¬
gelijk te leven en te werken. Dat is echter niet altijd gelukt. Ook vergeef ik
allen van harte die iets tegen mij deden ook aan onze vijanden die dit vonnis
over mij uitspraken.Ze deden niets anders dan hun plicht zoals ik ook altijd
trachtte mijn plicht te doen. Verder heb ik niets meer te zeggen. Ik ga nu een
eind maken aan deze laatste brief .Het laatste contact hier op aarde.Ik vind het
fijn dat ik jullie allemaal nog eens gezien en gesproken heb en dat Kapelaan
.......geweest is.Ik krijg nu ook Geestelijke Bijstand.Nog een kort ogenblik
en ik sta voor Gods Rechterstoel. Ik ben niet bang daarvoor enngevoel mij geheel
rustig, want God is zo goed en bermhartig. Ik weet ook zeker dat Hij jullie bij-
zonder zal bijstaan. Ik sterf op Vrijdag op den dag waarop ock Jezus stierf.Ik
sterf dan ook voor Hem, voor ons aderland en voor het verkrijgen van een recht-
vaardigen vrede Vaarwel lieve Vader, Corry, Be, Piet, Jan „Paula en kleine Lia. Vaar
wel tot hierboven bij God.
Gé
Jezus Maria Josepg, sta mij bij en troost en zegen allen die mij dierbaar zijn.
Dit zullen mijn laatste woorden zijn. Vaarwel en treur niet om mij want ik voel
mij gelukkig iets voor God, Vaderland en de medemensen te kunnen doen.
Dag allerliefsten, God zegenen jullie.
Gé
