protesteerden alle advocaten. Ook werd ik nog even doorgezaagd over het be-
kende koffertje en daarna kon ik inrukken. Het geheel had ongeveer drie
kwartier geduurd. Dries volgde op mij en had dezelfde ervaringen.
Onze indruk was, dat men niet veel geloofde van wat wij vertelden en de
straffen waarschijnlijk al vaststonden. Na afloop kwam J. Smit in de bunker
en kregen we een overschep aardappelamsoep, die men gelukkig voor ons had
warm gehouden.
Zondag 29 Maart. Heb een onderhoud met den advocaat aangevraagd. Vandaag is
K. aan de beurt, tezamen met Nout, Nanninga en een negental anderen. Natuur
lijk lukte het K. vijf cigaretten van zijn advocaat los te krijgen. Hij
komt zeer optimistisch bij ons terug. Een en ander was hem erg meegevallen
en ook de behandeling tijdens het verhoor was correcter geweest dan bij ons
Ik voor mij vind het zeer jammer geeneädvocaat te hebben gehad, een voor-
deeltje natuurlijk is dat deze toegevoegde advocaat ons geen cent kost,
want als wij veroordeeld worden, zullen waarschijnlijk alle emolumenten
ophouden, wat vooral voor K. en F. heel erg zou zijn en moet er in dat ge-
val maar een familieraad belegd worden. Verder weten wij nog niet, of wi;
hier blijven, of naar Duitschland gaan; hebben dan ook heelemaal geen idee
meer, spoedig thuis te komen en spijt het mij eigenlijk dienaangaande opti-
mistische klanken te hebben laten hooren, maar rekenen wij nu tot het einde
van den oorlog wel vast te zitten, dus nog even geduld hoor, beste luitjes.
Vandaag ook Han Pieck weer ontmoet, hij gaat morgen door naar Duitschland,
ze schijnen daar nogal om arbeidskrachten verlegen te zitten.
Ziezoo, van mijn peukjes weer een cigaret weten te rollen en zit nu weer
als een vorst te dampen. Over een dag of tien verwachten wij de uitslag van
dit examen, pardon ik bedoel uitspraak en hoop deze dan direct mede te kun-
nen deelen. U mag zich vooral niet ongerust maken, elke goede Nederlandsche
officier deelt mijn lot, maar dit klinkt wel wat pedant. Ook Jelke Bosch,
die vriend, waarmede ik in S'berg samenwoonde, is tot 5 jaar veroordeeld,
omdat hij naar Engeland wilde.
30 Maart. Een 14-tal wordt verhoord, waaronder een groot deel van de gang
betreffende het beroemde koffertje van Scharp. U begrijpt van deze regelen
misschien niet veel, maar dit is een en ander voor later.
31 Maart. Dinsdag. Het gaat steeds sneller, vandaag werden 16 man verhoord,
in hoofdzaak de groep Utrecht. Deze brief heb ik vandaag geschreven en
wacht nu met spanning op het avondappèl van 6 uur, waarna wij als warme
maaltijd misschien wel 1 L gortepap gaan nuttigen. Luitjes eet smakelijk.
Is Van Mijske nog bij U geweest ?
1 April. Om half negen voor het eerst bij den nieuwen dokter geweest, met
als resultaat, dat ik nog een weekje rust moet nemen, tevens kwam ik op de
lijst voor extra voeding te staan. Ter eere van het proces heb ik mij maar
weereens laten knippen en scheren. Het is wel een mooie vertooning, zooals
wij er met onze kaalgeknipte hoofden bijloopen maar in ieder geval wel
hygienisch. Hedenmorgen ook Uw brief ontvangen dd. 29 Maart. Een genot al
die huiselijke berichten te lezen, ik heb nu ook alle brieven, die ik in
de gevangenis van U ontvangen heb, bij mij en worden zij dikwijls herlezen.
