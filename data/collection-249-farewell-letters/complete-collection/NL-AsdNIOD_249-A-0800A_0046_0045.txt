Geachte heer Van Booma,
Naar aanleiding van uw brief van 6 november j.1. laat ik u weten, dat ik aan de hand van de
informatie uit de afscheidsbrief, welke in uw bezit is, heb onderzocht of er in de collecties van het
Nederlands Instituut voor Oorlogsdocumentatie meer gegevens omtrent de afzender aanwezig is.
Helaas heeft dit onderzoek geen resultaat opgeleverd. In onze bestanden ben ik geen persoon
tegengekomen met de voornaam Frans (Franciscus), die kort na 9 december 1944 in Sachsenhausen
is terechtgesteld
Het NIOD bezit een grote collectie afscheidsbrieven van terdoodveroordeelden. Veel van deze
brieven hebben wij dubbel, met andere woorden: zij werden tijdens de bezetting gekopieerd (getypt of
overgeschreven). Het was niet ongebruikelijk dat tijdens de bezetting afscheidsbrieven van
terdoodveroordeelden werden vermenigvuldigd, meestal vanwege de ontroerende inhoud en de
emotionele betekenis van zoâ€™n brief. Deze gekopieerde brieven werden vervolgens illegaal verder
verspreid. Mogelijk is dat destijds ook gebeurd met deze brief. Het kan dus zijn dat dit niet de
originele brief is
Het spijt mij dat ik u verder niet van dienst kan zijn.
