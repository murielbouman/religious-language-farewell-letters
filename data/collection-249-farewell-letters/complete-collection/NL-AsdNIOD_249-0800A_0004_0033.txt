Afschejdsbrief van den L.O.erJacob Kraal  geboren 12-2-1914 te
Ruinerwold, wonende te Ruinerwold.
Gefuslilleerd op 14 April 1944 op de Waalsdorpsche vlakte,
13 April 1944.
Geliefde Vrouw, Vader, Broers, Schoonouders, Zwagers, Zusters, Opa en allen, die
me lief zijn.
Het is onder zeer droeve omstandigheden dat ik nu schrijf, want heden, den
13 April is Uw zoon, man, broer en zwager ter dood veroordeeld, wat is dat ver¬
schrikkelijk voor U om dat zoo te lezen, maar ik moet het direct maar zeggen.
Steeds heb ik nog gehoopt op een veroordeeling die gunstiger zou zijn,
doch God heeft het anders besloten. Zijn Wil zal bestaan.
Ik mocht de vorige week een brief van Vader en van mijn ouder in Koekange
ontvangen, wat ben ik daar blij mee, want dat sticht me thans zoo geweldig. Vader
ik ben toch zoo dankbaar voor die heerlijke woorden. Het is thans voor me wegge¬
legd, gelijk ik mag zeggen:
Straks roept de Heer Zijn beminden,
In 't land van eeuwige Zonneschijn.
Daar zullen wij elkaar hervinden
En zonder einde samenzijn.
Daar wacht (ook) mij kalmte na d' orkanen.
De psalm na 't zwaard, de Kroon na 't Kruis.
En na dit pelgrimspad van tranen,
De blijde rust in 't Vaderhuis.
Ik weet op wien ik mij betrouwe. Al wisselen ook dag en nacht. Hij is de rots op
wien ik bouwe.
O, al mijn geliefden, wat is het moeilijk van U te scheiden, maar te weten dat
Christus mijn Zaligmaker is, zie, dat geeft mij rust en geeft dat ik alles kan achter-
laten en overgeven.
Vader, ik ben de eerste van Uw kinderen, die naar Jezus en Moeder gaat. Veel heb
ik misdreven, ook tegen U, maar ik weet dat God mij alles heeft vergeven. Ik hoop dat
God ook U de krachten mag geven om dat zware kruis te dragen. Ook mijn broers en
zusters, dan mijn Vader en Moeder op Koekange, zwagers en zusters, gedenk allen
dat het Leven nu voor mij is begonnen, zoodat ik met Paulus kan zeggen: "Het Leven
is mij Christus, het sterven mij gewin". Mijn blik is naar omhoog, waar Gods gunst
mij verbeidt. 'k Zal dan gedurig bij Hem zijn, in al mijn Noden, angst en pijn.
Nu, mijn geliefden, hier op aarde zien wij elkaar niet weer, maar eenmaal hier-
boven zien we elkaar zalig weer, en scheiden nimmer, nimmer weer.
XXXEXXTIERIERXXXXIXXXEXERXKENKIXBEK
Alle familie; vrienden en bekenden de groeten, maar allermeest aan mijn vrouw,
vader, broers, pa en moeder, zwagers en zusters.
Jaap.
