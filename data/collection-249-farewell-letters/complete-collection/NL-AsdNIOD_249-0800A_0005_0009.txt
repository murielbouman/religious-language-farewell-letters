
C
An.v..  Hola fas
Ailefsfavensbilsei
hean Schriver Brårs henele
mg opffenea
Afscheidsbrief van een Nederlander door de Duitschers ter dood
Verbortealn.
Dijon, 17 Febr. 1942.
Lieve Vader,
Het valt me zeer moeilijk om U dezen brief te schrijven, maar
ik moet U mededelen, dat het krijgsgericht, over ons een zeer zwaren
straf heeft uitgesproken. Leest U dit eerst, en licht daarna Moeder
voorzichtig in. Toen ik U den vorige brief schreef op 4 Februari,
wisten we al, dat we op dertien Febr. ter dood veroordeeld waren maar
ik heb het U niet kunnen schrijven, omdat ik U ook, die tijd van
spanning door wilde laten maken. Er was n.1. een genade verzoek voor
mij gestuurd naar Parijs, en we meenden ock een goede kans te hebben,
om dat onze zaak tenslotte geen misdaad was, maar een poging die voort
vloeide uit ons plichtbesef als militair tegen over ons Vaderland. Ik
zeg niet een tijd van angst, want dat is het gelukkig niet geweest,
omdat ik te veel heb kunnen bidden, en omdat God me het vaste Geloof
heeft geschonken, dat ik dan mocht hopen op de zoendood van Christus
en zoodoende op de Hemelsche heerlijkheid. Het is me ook een groote
troost om te weten dat U dat Geloof ook bezit, zoodat U dit ook zult
kunnen overgeven, in de Hand Gods. We mogen toch weten dat God toch
tenslotte alle dingen, ock alle menschen handelen, en besluiten be-
stuurd, en als we ons dan maar vertrouwend aan Hem kunnen overgeven
dan is toch alles wat er gebeurd goed voor ons. Ik weet wel menschen
kunnen hier niets toe doen, maar toch dank ik U dat U mij heeft opge-
voed in dat geloof, wat God me zoo zeker heeft geschonken, en waaruit
ik nu voldoende kracht putten kan, om rustig en in de zekerheid, dat
God mij opnemen zal in Zijn heerlijkheid, de dood tegemoet te zien,
straks om 5 uur zal het gebeuren en dat is niet erg. Het is tenslotte
één moment. en daarna zal ik bij God en bij Jezus in de Hemel kunnen
zijn. Nooit meer verdriet of moeite te hebben, niets meer mee te maken
van de ontzettende narigheden en het vele verdriet dezer aarde, die
overgang is toch niet erg? Integendeel het kan in Gods kracht heerlijk
zijn! God heeft ons dat allen geopenbaard in Zijn Woord, en daarult
mogen wij weten, dat Hij ons niet zal verlaten als wij Hem daarom bidden.
Ik voel Gods nabijheid deze dagen zoo sterk, ik ben volledig bereid om
te sterven. Troost U zich daarmee! Ik weet het wel het is erg en wi;
zijn noch zoo jong maar God weet dat onze zaak rechtvaardig was, en Hij
is de Rechter, die oordeelen zal. Ik vind het voor U veel erger dan voor
mijzelf, want ik weet dat ik bij God in de Hemel zal zijn. Bid God om die
zekerheid te mogen hebben. Ik heb God al mijn zonden beleden, en ben vol-
komen rustig geworden. Hij sta mij bij. Hij kan en wil en zal in nood, en
zal bij 't naderen van den deod, volkomen uitkomst geven. Treur dus niet,
maar wees vertrouwend op God, en bid Hem om kracht. Het spijt mij erg dat
ik geen afscheid heb genomen, maar tenslotte zal er een weerzien zijn dat
veel gelukkiger is. Laten we daarom bidden. Moeder, lieve Moeder, laat
mij U omhelzen, vergeef mij alles wat ik gedaan mocht hebben. Huil niet
Lieveling maar wees moedig, U hebt nog veel kinderen, anders dan mevriend
Kockes. Ik weet dat ik U allen zal weerzien. Een laatste innige kus van U
zoon Leen. Vader vergeef U ook mij. Weest toch sterk in 't geloof, dat ik
weet dat U ook mij de zekerheid geeft naar den Hemel te gaan en zeg niet
"Omdat jij weg bent, is de vrede voor ons geen feest meer" Want tenslotte
ben ik voor het Vaderland gestorven, zooals vele doen in dezen tijd. Het
is voor mij heusch veel beter en gelukkiger zoo. Geef me een stevige hand.
Gode bevolen in alles. Een laatste groet met dank voor alles van Uw zoon
Leen.
