maandag 13 april 2015, 13:55
Landsaat-Klein kan oom eindelijk ’bezoeken
Olga Landsaat-Klein herdacht haar oom ieder jaar al bij de gevangenis in
Scheveningen, maar met behulp van haar DNA heeft oorlogsslachtoffer Douwinus
Janse eindelijk een eigen rustplaats gekregen. „Het is erg bijzonder voor mij dat
hij nu zijn eigen plekje heeft en een eigen steen. Dat was een emotioneel moment.
Vooral mijn moeder is altijd blijven hopen dat ze hem zouden identificeren. Ze is
in 2002 overleden en heeft dit helaas niet meer kunnen meemaken, maar het is
mooi dat het toch nog is gelukt”, aldus Landsaat-Klein.
Janse is met dank aan de Werkgroep Vermiste Personen Tweede Wereldoorlog na 71 jaar
samen met Karel Walet en Eliazer Pachter geidentificeerd. Het drietal werd in juli 1943 door de
Duitse bezetter doodgeschoten op de Waalsdorpervlakte bij Den Haag. Janse pleegde samen
met Walet in 1942 uit naam van de illegale CPN drie bomaanslagen in Ämsterdam. Ze werden
gearresteerd en in mei 1943 door het Duitse Hooggerechtshof ter dood veroordeeld. Als extra
straf voor hun familie werden zij op een onbekende plaats in de duinen begraven. Na de oorlog
werden deze graven teruggevonden, maar de slachtoffers konden niet meer worden
geidentificeerd.
Dankzij het DNA van Landsaat-Klein kwam er uiteindelijk uitsluitsel. „Ik had me er eigenlijk al
mee verzoend dat het nooit echt duidelijk zou worden. Maar via een neef was er al een match.
Er was echter ook nog DNA van het vrouwelijke geslacht nodig. Dat is van mij gekomen. Het
maakt het voor mij wel extra speciaal dat ik er een bijdrage aan heb kunnen leveren. Ik heb er
met een achternicht en haar vader ook nog een paar familieleden bij kregen. Ik waardeer het
werk van de mensen zeer die zich inzetten om de slachtoffers een gezicht te geven. Het is
ontzettend waardevol.'
Na de dood van haar moeder hield Landsaat-Klein de gedachtenis aan haar oom in ere. „Je
krijgt dit als erfenis en ik heb geprobeerd het zo goed mogelijk uit te dragen.” Ze ging daarom
elkjaar naar de herdenking in Scheveningen omdat ze wist daar haar oom daar vast had
gezeten. „Ik blijf ook zeker naar deze herdenking gaan. Want het is belangrijk dat de jeugd dit
niet vergeet. Maar het is fijn dat ik nu ook naar een andere plek kan gaan om mijn oom te
herdenken.
13-04-15 14:55
ffers-wo-ii-krijgen-na-71-jaar-gezicht
http://m.telegraaf.nV/binnenland/article /23918483/landsaat-klein-kan-oom...
z-i-e-00
Pagina 1 van 3
