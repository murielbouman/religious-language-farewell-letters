1 Mei 1942.
Mevrouw W. Mulder-Graaf.
Gabrielstraat 12.
Amersfoort.
Mijn lieve Mien, Pieter, Graddi.
Je zult waarschijnlijk wel begrepen hebben, wat er den laatsten tijd gebeurd
is. Op 11 April is het vonnis tegen mij uitgesproken. Ik heb nog getracht door een
gratieverzoek aan het oordeel te ontkomen, maar het verzoek is helaas afgewezen
De mensch wikt, God beschikt. Zoo krijg ik nog gelegenheid drie brieven te schrij
ven. Ten eerste denk ik aan het allerliefste wat mij op aarde was, aan mijn lieve
vrouw, Pieter en Graddi. Mijn lieve Mien, het zal een zware boodschap voor je zijn
maar ik kan den weg niet anders voor je maken en alles is in Gods hand gegeven
Mijn gebed is tot het laatste voor jullie geweest, of God jullie wilde sterken in
het geloof en den moeilijken weg naar het vleesch; of God jullie voor vertwijfeler
wil bewaren en wil bezielen met geloof, moed en vertrouwen en jullie steeds Zijn
nabijheid wil schenken. Vergeet het niet, en dat was mij tot troost, God is ge
trauw en een Fader der weduwen en weezen. Hij zal jullie leeren den weg, dien jul
lie verder hebben te gaan. Leg alles in Jezus' doorboorde handen en Hij zal al
uw nooddruft vervullen. Ik vraag je vergeving voor de zeer kleine meeningsver-
schillen, die er waren en dan mijn onhebbelijke toon, vergeef ze mij. Ik dank je, lie
ve vrouw, voor het geloof, liefde, trouw en aanhankelijkheid en kan nu ook de ver-
dere gezinszorg aan je overlaten. God zal je bijstaan. We hebben samen volmaakte
huwelijksjaren gehad, naar menschen meenen, te kort. God heeft het genoeg gevonden
Zijn wil geschiede.
Je laatste brieven waren een voortdurende verkwkikking door geloofstrouw, moed
en kracht, wwaar ik mijn trouwen Vader zeer dankbaar voor ben geweest en veel
steun van heb ondervonden. Wat mij zelf betreft, lieve vrouw, je weet dat God mij
gedurende mijn geheele gevangenschap rijk gezegend heeft. Zooals je uit mijn brie-
ven hebt kunnen lezen, en je weet het, lieve, was mij in Christus het sterven ge-
win, Philipp. 1:21. Door Gods genade weet ik het, dat Christus al mijn zonden op
zich genomen heeft als mijn Borg en Middelaar, zoodat ik mag ingaan in Zijn he-
melsche heerlijkheid. Daarom roep ik jullie in mijn laatste levensjaren nog toe:
Weest getrouw tot in den dood en Hij zal u de kroon des levens geven en wij zul-
len straks vereenigd wezen en elkander weerzien, niet als man en vrouw, maar als
kinderen Gods. Wat zal dat heerlijk zijn! Mijn Bijbel is mij dierbaar geweest, je laat-
ste geschenkm, hij heeft mij veel getroost en verkwikt. Ik schenk je hem hierbij te-
rug. Gebruik hem dagelijks en later de jongens.
Lieve Pieter, nu is Pappa naar den Goeden Herder, wees jij nu een klein schaapje
van den goeden Herder. Heb Jeuzus lief en breng al je zorgen tot den lieven Hei
land en Hij zal je later bij Pappie in den Hemel brengen. Wees lief voor je Moe-
der en als je grooter bent haar tot een sterken steun.
Lieve Graddi, uit de mond der kinderen heeft God zich lof bereid. Wees getrouw
en lief voor je Moeder, zoek Jezus vroeg, dan kun he je Hem vinden. Wees gehoor-
zaam en God zal je rijk zegenen.
Ik heb Henk gevraagd, of hij je in alles wil bijstaan en steunen, omdat hij het
meest in mijn geest handelt en jij hem geheel verstaat.
God geve je Zijn onmisbare zegen, vooral in dez√© oeilijke dagen. Volhardt in het
geloof en het gebed en Hij zal je rust geven voor je ziel. Wees Gode bevolen,
lieve vrouw. En nu tot ziens in het Koninkrijk Gods
van je liefhebbenden man en vader, die tot
het laatst voor jullie gebeden heeft.
Lees veel 1 Thess. 3: 13-18 en Joh. 14.Mijn laatste Psalm, die mijn troost was:
Dan ga ik op tot Gods altaren, tot God mijn God, de bron van vreugd. Dan zal ik
juichend stem en snaren, Tot roem van Zijne goedheid paren, Die na kortstondig on
geneugd, Mij eindeloos verheugt.
(W.G.) Jos. Mulders.
P.S. HENK zal ook kennissen in kennis stellen en hen danken.
