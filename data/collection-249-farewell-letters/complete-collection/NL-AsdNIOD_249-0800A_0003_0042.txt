11 Mei. 1944.
Lieve tante Jane,
Gisteravond is mij medegedeeld, dat het verzoek om gra-
tie afgewezen is en dat ik heden morgen half acht, tot een hooger leven ge-
roepen zal worden. Men is zoo geschikt geweest, om aan mijn verzoek, van 12
uur tevoren ingelicht te worden, gevolg te geven, zoodat ik nog eenige
brieven kan schrijven en mij kan voorbereiden,
Tante Jane ik dank u nog altijd haartelijk, voor al hetgene, dat ge voor
mij geweest zijt en gedaan bebt. Naast mevr. de Klerk, bent u altijd als een
moeder voor mij geweest. Wat hadden we zonder u moeten beginnen. Ik heb dag
en nacht gebeden, dat Andries en de andere gespaard mogen blijven voor de
doodstraf en ik ben innig dankbaar dat mijn gebeden verhoord zijn. Zelf had
ik ook graag in leven willen blijven, temeer daar we toch wel mogen verwach
ten, dat deze vreeselijke oorlog nu wel spoedig een eind zal nemen.
Het eigenlijke werk, het werk der internationale toenadering en wel spe
ciaal der jeugd, moet dan in het brandpunt der wereldbelangstellingen komen
te staan. De haat die nu zooveel harten moet verdwejnen en daarvoor vriend
schap in de plaats komen. Vriendschap en vertrouwen moeten de basis worden
voor de komende vrede, zonder dat, u weet het, is geen vrede mogelijk.
Ik had daar zoo graag aan mede gewerkt en er al mijn krachten aan gegeven
maar het is niet, "Mijn wil, doch Uw wil geschiede“, en daar moeten we ons bi;
neerleggen. Op dit oogenblik is juist de predikant, die gisteravond reeds
enkele uren bij mij geweest is, binnen gekomen om Thies Jan Jansen, die over
een kwartier geroepen zal worden, en mij bij te staan. Het is een zeer prettig
jemand een Duitsch predikant, een man waar je trotsch op zou zijn, vriend te
worden. Tante Jane, wilt ge alle vrienden een laatste groet van mij overbren-
gen en wel in het bijzonder aan tante Piet, tante Ennie, tante Jo en haar
vriendin, kleine Kees en zijn zusje, Josephien en haar vrienden en vriendin-
nen. Och allen op te noemen, kan ik niet en mocht er vergeten hebben, dan groet
u ze toch wel. Ook Daan en niet te vergeten Andries en zijn vrouw.
Ik weet dat er veel voor mij gebeden is, dit, en de wetenschap van een
leven na dit leven te krijgen, heeft mij dan ook de kracht gegeven, om door
deze maanden rustig en vol vertrouwen te gaan. Tante Jane men kan ons wel ons
leven, doch niet onze geest, onze ziel ontnemen. Weest ook niet verdrietig.
U weet wat ik altijd zei: er is geen toeval en zoo is het op het oogen-
blik met Thies en mij ook. Wij mensen vragen waarom, wij kunnen het niet zien.
Nu niet, misschien later, maar God heeft in Zijn ondoorgrondelijke wijs-
besloten en daar hebben we ons bij neer te leggen.
heid
Met de predikant heb ik gisteravond samen gelezen Psalm 139: 1-12 en
Rom. 8:31-39. Daarna hebben we gebeden. Vannacht heb ik gelezen, Psalm 73,
23-26; 121; 103 en 23. Verder Lukas 15:11-eind.
Vertel tante Jo, dat we volkomen rustig en vol vertrouwen straks het af
scheid van dit leven tegemoet zullen gaan. De laatste maal dat ik Thies ge-
sproken heb, warensj-zijn afscheids woorden, "Henk we gaan samen naar Jezus“
Wilt u en allen voor ons bidden, dat onze zonden, die we in dit leven
begaan hebben, ons vergeven zullen worden. Ik heb elke dag voor u gebeden,
ook voor kleine Kees en zijn zusje. Als ze later groot zijn, breng ze dan mijn
woorden over. Tante Jane ik moet eindigen. Voor alles wat ge gedaan hebt dank
God behoede en zegene u allen,
Henk Hos.
