Amsterdam, Maandag 17 Nov. 1941.
Geliefde Pastor en vriend,
Wat hebben we weer beleefd. J.l. Vrijdag werden we eerst met
z'n vieren naar Amsterdam vervoerd en waren in de auto uitermaten
opgewekt. Tegen één van ons was gezegd, dat we opnieuw zouden
verhoord worden en dat kon na de uitspraak van doodstraf
gunstig zijn. De slagkwam daardoor te harder aan. We hadden
nog drie uur te leven en konden onze laatste brief schrijven. Dat
heb ik gedaan en wachtte intussen op uw komst. Ls Ferwerda
sprak ik nog een oogenblik en kon hem verzekeren, dat alles
goed met me was. Ik kon ook niets anders zeggen, ik was on-
uitsprekelijk rustig en moedig. Dat is Gods werk geweest. Waar
zou ik anders zoo'n blijmoedigheid gekregen hebben. Ik kon rustig
afscheid nemen van allen en alles, alleen was daarmee de laatste
band met deze aarde losgemaakt. Toen, een kwartier voor de
tijd, kwam het bericht: uitstel. Dat heeft me volkomen stuk.
geslagen. Ik had met den dood voor oogen geen oogenblik van
aanvechting, mijn Godsvertrouwen bleef sterk. Toen ik in die
vreeselijke, zwaar getraliede doodencel was ingesloten, had ik
een oogenblik de aandrift om te gaan zingen, ik bekeek met
een glimlach die massa ijzerwerk, toen de deur dichtsloeg,
dacht ik: daar slaat de deur van het aardsche leven voorgoed.
dicht. Maar meteen kwam daaroverheen de heldere en
vaste gedachte: Ook hier uit kan God, als Hij wil, nog ver-
lossen, maar daarbij niet de minste smart of teleurstelling
