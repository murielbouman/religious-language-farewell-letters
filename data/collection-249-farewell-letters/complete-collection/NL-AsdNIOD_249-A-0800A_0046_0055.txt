Kiegswehrmachtgefängnis
UTRECHT.
Utrecht, 24-9-843.
Liefste Elsje en Mathij
Vaders en moeder broers en zusters.
Hedenmorgen om 7 uur wordt het vonnis voltrokken en er rest mij nog
in paar uur om een brief te schrijven. Ja liefste het is treurig dat
ik zelfs niet in de gelegenheid ben gesteld om afscheid van jou te
nemen, dat is direct eem schandaal maar ja je kunt dat van hen ver¬
wachten. Liefste zul je goed voor Mathij zorgen. Vertel hem veel van
zijn vader die zoo gek met hem was en die graag hem had zien opgroei-
en tot een flinke jongen. Mijn grootste zorg is voor jullie beiden
ik hoop dat het jullie in je verdere leven zoo goed moge gaan als het
mogelijk is ook mijn gansche familie wensch ik het allerbeste en
groet hen voor de laatste maal groet ook al mijn vrienden bedank allen
die iets voor mij hebben gedaan. Ja liefste om jou te bedanken voor
al het liefs dat ik van jou heb ondervonden is mij met woorden niet
mogelijk maar ik heb dat altijd erg op prijs gesteld. Ga met opgeheven
hoofd verder door het leven met hulp van je zoon waarin ik toch verder
doorfeef. Je arme Harrij vind het het ergste voor jullie beiden.
Treur niet te lang om mij want het leven eischt toch zijn rechten.
Denk af en toe nog eens aan mij. Wij zijn hier met 6 man bij elkaar.
Gerrit, Jan, Bennie en ik Harrij, Ik weet werkelijk niet wat ik nog
meer schrijven zal. Ik weet zoo veel maar het valt niet mee.
Ik ben zeer rustig en kalm en hoop te sterven zooals ik geleefd heb
en denk zeker dat me dat ook lukken zal. Ook de andere jongens zijn
zoo. Elsje als je het verzekeringsgeld uitbetaald krijgt gebruik dat
voor studie van Mathij te betalen als het tenminste mogelijk is!
Ik hoop dat je met plezier aan mij zult denken want ik geloof wel dat
wij samen een prettig leven hebben gehad al was het erg kort.
Doe mijn broer Louis mijn allerhartelijkste groeten en zeg hem dat hi,
zijn kleine neefje niet vergeet. Verder heb ik niets te regelen.
Wat er zoo nog is dat maak jij wel in orde he.
Lieve vrouw in gedachte neem ik afscheid van je en van Mathij. Met
heel veel zoenen voor jullie beiden, veel groeten aan mijn vader
jou vader en moeder, mijn broer en zusters, zwagers en schoonzusters,
vrienden en kennissen. Nogmaals bedankt voor alles en nog veel liefs
voor jullie allen, bijzonder voor jou en Mathij. Mathij wordt een
grote jongen, draag de naam van je vader met eere en zorg dat je een
groote steun zult zijn voor je moeder. Veel zoenen en veel geluk op je
verdere levensweg wenscht je jullie zoo zeer liefhebbende man en vader
Harrij v. Genugten.
Leve Nederland, wordt een groot en vrij land en vergeet ons niet.
