In den nacht van 10 op 11 Mei 1942.
Lieve zusters en broers,
Het is zeer moeilijk voor mij jullie een brief te
schrijven, die jullie en mij voldoet. Maar ik kan toch niet anders als
jullie melden, dat dit mijn laatste brief is, die je ooit van mij zult
ontvangen. Morgenochtend, of liever over een paar uur, zal mijn dood-
vonnis worden voltrokken. Ik zie jullie in mijn verbeelding schrikken
of misschien nog wol meer, maar harsch lieve zusters en broers, ik ben-
Gode zij dank - volkomen brereid Dm te sterven.
Dagen-, nachten-, maandenlang heb ik geworsteld en
gebeden voor de troon der Genade en heerlijk, God heeft mij gehoord en
verhoord. Rustig en kalm ga ik straks de dood tegemoet en ik hoop de
kracht te krijgen om als laatste woorden te spreken: "Heere wees mijn
ziel genadig". God zegt in Zijn Woord: "Mijne genade is U genoeg" en
daar heb ik voor geleden, gestreden en gebedeh. Rustig en volkomen
kalm ga ik naar mijn lieve ouders. Lieve broers en zusters het is hard
voor jullie het te lezen, maar weest ervan overtuigd, dat Bernard jullie
dit schrijft met de volle heerlijke zekerheid, dat hij vrede heeft ge-
vonden. Gode zij dank. God gebruikt wonderlijke wegen en Hij heeft
deze weg gebruikt om mij terug te brengen op den weg, die onze lieve
ouders ons hebben voorgehouden. Mocht ik jullie in mijn leven alx eens
verdriet hebben gedaan, dat is vergeven door jullie, dat weet ik, dat
stemt mij tevree. Ik - en dat weet Max het beste - ik was altijd gau w
alles vergeten. Daarom Marie, Lena, Karel, Martinus, Gerard, Piet, plus
de aangetrouwden en allemaal, weest ervan verzekerd, ik ga de hemel in
met een rein hart, ook tegenover jullie. God geve jullie kracht en
sterkte om dit te dragen.
Max dan jou een enkel woord nog. Aan jou mijn dank
voor het vele goede wat je in deze omstandigheden voor mij e.a. hebt
gedaan. Ook voor al het andere wat je voor mij geweest bent. Omze stemd
men hobben zich vaak tegen elkaar verheven, maar je bleef mijn broer.
Wil je vooral de familie Buising de hartelijke
groeten overbrengen. Edele vent is dat. Ook de collega's en vanzelf
Mr. Klene en anderen.
Ik ga nu eindigen om mij voor te bereiden voor
deze heerlijke reis. Weest nogmaals overtuigd: ik ga met God, Hij zal
mij sterken.
Ik ga naar 't huis mijns Vaders,
Mijns Vaders, groot en klein.
En duar zijn vele woningen,
Daar wil ik bij Hem zijn.
Lieve broers en zusters, ik ga nu. Dat God jullie sterke en zegene
is de laatste bede van jullie liefhebbende broer
Bernard.
In nood. denk eens aan mijn kinderen.
Bernard.
Ik sterf als Christen-soldaat.
