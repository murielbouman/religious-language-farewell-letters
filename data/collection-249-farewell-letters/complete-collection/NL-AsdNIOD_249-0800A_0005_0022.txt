Utrecht, 5 Februari 1943.
Agurdenn rgette
Moeder, Maai, Willy,
Dit zijn de laatste woorden en gedachten die ik
op papier zet, ik zal kort wezen omdat hier niet veel meer te zeggen is.
Vader is rustig en tevreden ingeslapen en verwacht mij, want mijn
Heiland wacht op mij. Wees voor elkaar als zusters.
Moeder, Maai, Willy, blijft vast in't geloof. Dit is vader's wil.
Hij heeft gegeven ons leven, Hij neemt ons leven,
Zijn daden en bestier zijn geloofd. Ik had graag blijven leven en voor
jullie zijn wat Vader was, het mag niet zo zijn. Spoedig zal ik
van deze gardsche ellende verlost zijn en met Vader vereenigd zijn. Wii
zullen elkaar weer ontmoeten, en dan bij elkaar blijven. Jullie zijn mijn
laatste gedachten, ook Oma en Opa en vader en moeder op Flakkee.
Deze aardsche bezoeking is spoedig voorbij. Ik zal
mij de laatste uren van mijn leven gedragen zooals te verwachten was.
Verdeel al wat ik heb bezeten naar eigen goeddunken,
geef mijn ring aan Maai en gedenk de mijnen bij leven. Alles is anders
geloopen dan onze geest en gedachten geweest zijn.
Deze beschikkingen zijn voorbesteed geweest. Moeder blijf vertrouwen
op onze God, Hij neemt mij tot zich en daar bij onze vader ontmoeten
wij elkaar weer. Wij moeten allen sterven, 20 man. Hier zitten wij nu
met 9 gereformeerde mensen, hebben net ons laatste avondmaal genoten
en bijstand gehad van een Luthersch veldprediker. Om twee uur deze middag
wordt het vonnis voltrokken met de kogel. Mijn laatste gedachten zullen
voor jullie zijn en voor de bevrijding van ons land.
Vergeef hen wat ze doen, lieve gedachtenissen, want
want ook ik vergeef hun daden, omdat ze niet weten wat ze afsnijden.
Moeder ik maak een einde aan deze pijniging. God onze Vader zij met
jullie allen en zegene verder jullie leven, behoede je voor verdere
slagen, blijf Hem verwachten, in laatste gedachten.
Hans.
