Dyon 17 Febr. 1942
Lieve Vader,
Het valt me zeer moeilijk om U dezen brief te schrij-
ven, maar ik moet U mededelen, dat het krijgsgericht over ons een zeer zware
straf heeft uitgesproken.
Lees U dit eerst alleen en licht daarna Moeder voorzichtig in. Toen ik U
een vorige brief schreef, op 15 Febr., wisten we al dat we op 14 Febr. voor
het gericht ter dood veroordeeld waren, maar ik heb het U niet kunnen schri
ven, omdat ik U ook niet die tijd van spanning door wilde laten maken. Er was
nl. een genadeverzock voor mi verstuurd naar Parijs en we meenden ook een goe-
de kans te hebben, omdat onze zaak tenslotte geen misdaad was, maar een po-
ging die voortvloeide uit ons plichtsbesef als militair tegenover ons Vader-
land.
Ik zeg niet een tijd van angst, want dat is het gelukkig niet geweest, om-
dat ik veel heb kunnen bidden en omdat God me het vaste geloof heeft geschon-
ken, dat als het doodvonnis mocht komen, dat ik dan mag hopen op de zoendood
van Christus en zodoende op de Hemelsche Heiligheid.
Het is me ook een grote troost om te weten, dat U dat geloof ook bezit,
zodat U dit ock zult kunnen overgeven in de hand Gods. We mogen toch weten,
dat God tenslotte alle dingen ook alle mensen-handelingen en mensenbesluiten
bestuurt en als we dan ons vertrouwend aan Hem kunnen overgeven, dan is toch
alles wat er ook gebeurt, goed voor ons.
Ik weet wel, mensen kunnen hier niet toedoen, maar toch dank ik U, dat U
mij hebt opgeboed in dat geloof, wat God mi zo zeker heeft geschonken, en
waaruit ik nu voldoende kracht putten kan, om rustig en in zekerheid, dat
God mij op zal nemen in Zijn Heerlijkheid, de dood tegemoet te zien. Straks om
vijf uur zal het gebeuren en dat is niet erg, het is tenslotte één moment en
daarna zal ik bij God en bij Jezus in den Hemel zijn! Nooit meer verdriet of
moeite te hebben, niets meer mee temaken van al de ontzettende narigheden en
het vele verdriet dezer aarde, die overgang is toch niet erg? Integendeel,
het kan in Gods kracht heerlijk zin! God heeft ons dat alles geopenbaard in
Zijn Woord en daaruit mogen we weten, dat Hij ons niet zal verlaten als wij Hem
daarom bidden.
Ik voel Gods nabijheid in deze dagen zo sterk en ben volledig bereid om te
sterven. Troost U zich daarmee! Ik weet wel het is erg en wi zijn nog zo jong,
maar God weet dat onze zaak rechtvaardig was en Hij is de Rechter, die oorde-
len zal. Ik vind het voor U veel erger dan voor mijzelf, want ik weet, dat ik
bij God in den Hemel zal zijn.
Bid God om die zekerheid te mogen hebben. Ik heb God al min zonden beleden
en ben volkomen rustig geworden! Hij sta mij bij, Hij kan en wil en zal in nood,
zelfs bij het nadren van den dood, volkomen uitkomst geven.
Treur dus niet, maar vertrouw op God en bid Hem om kracht. Het spijt me
erg, dat ik geen afscheid heb genomen, maar tenslotte zal er een xx weerzien
zijn
„dat veel gelukkiger is! Laten we daarom bidden!
Moeder, lieve, lieve Moeder, Laat mij U omhelzen, vergeef me alles wat ik
gedaan mocht hebben. Huil niet, lieveling, maar wees moedig. U hebt nog veel
kinderen, anders dan mevrouw Joekes. Ik weet, dat ik U zal weerzien. Een
laatste innige kus van Uw zoon Leen. Vader, vergeef ook mij. Wees sterk in
het geloof, dat ik weet dat U ook hebt evenals Moeder. Treur niet, maar dank
God voor Zijn genade over mij, dat Hij mij de zekerheid geeft naar de Hemel
gaan. Zeg niet: "Omdat jij weg bent, is de vrede voor ons geen feest meer
Want tenslotte ben ik voor het Vaderland gestorven, zoals zovelen in deze
tijd. Het is voor mij heus veel beter en gelukkiger zo. Geef me een stevige
hand. Gode bevolen in alles. Een laatste groet met dank voor alles van Uw
zoon Leen.
Mart, Lien, El, Truus, jullie allemaal gegroet, weest sterk en bidt God
om Zijn kracht. Gelooft in Hem en Hij zal alles goedmaken. Weest goed voor Va¬
der en vooral voor Moeder. Dikke zoenen van jullie broer Leen. Wil alle
broers en zusjes groeten, ze zullen het misschien nog niet zo goed begripen,
maar leer ze ook dat geloof
Groet allen, vooral oom Jan en tante Lies voor alles wat ze voor mij gedaan
hebben. Ook groeten en dank aan de anderen. Wij zijn moedig, weest dat ook.
Tenslotte nogmaals, treurt niet te erg, alles is goed. De Heer is met mi,
wat zou ik vrezen, zij kunnen alleen het lichaam doden, maar de geest is in
Gods Hand. Die, troost
is toch voldoende.
Als min stoffel
k overschot naa
Holland komt, leg net dan bi) de familie. Ik ga heen, tot weerziens in net Va-
derhuis. Dat geve God. Hij zegene U allen. Leen. Hebt geen haat. Ik sterf zon-
der haat. God bestuurt alles.
Afschrift van brief van Leendert van Leeuwen, gewezen Adelborst
geschreven één uur voor zijn terechtstelling. Brief is gecensureerd door de
Duitse censuur.
