RIJKSINSTITUUT VOOR OORLOGSDOCUMENTATIE
Vervolg Nr:
Utrecht, 5 Februari 1943.
Mijn lieve Ouders, Rie en Dirk ook Piet en Jan en Greet en
verdere vrienden.
Dit is mijn laatste brief. Hedenochtend gingen wij op trans-
port van Vught naar Utrecht en daar werd ons medegedeeld, dat
wij 's middags om 2 uur zouden worden gefusilleerd. Met trots
kan ik zeggen, dat wij allen pal en onbevreesd stonden bij
deze vreeselijke boodschap. Het is nu al bijna 12 uur. Nog en¬
kele uren dus en dan is het afgeloopen. Afgeloopen? Ik weet
het niet maar dan zal ik het weten. Dan zal ik werkelijk we-
ten of er nog een hiernamaals bestaat of niet. Och eigenlijk
is dit niet eens van zooveel belang. Veel en veel erger is het
voor jou Moeder en jou Vader en mijn lieve zuster Rie en
broertje Dirk. Maar onthoud altijd en laat dit jullie steeds
tot troost zijn, dat wij gestorven zijn in onze idealen:
moedig en onbevreesd. Ieder moet sterven, ik dus ook.
Waarom dan nog langer erover getreurd? Jullie moeten niet om
me rouwen, maar me herdenken. Er zitten hier menschen om me
heen, die vrouw en kinderen achterlaten, is het voor die niet
nog veel en veel erger. Maar ook zij houden het hoofd omhoog.
Henk Roos, die altijd een fijne vriend voor me geweest is,
zal jullie veel van me vertellen. Ook Arie van Soet en Karel¬
tje Witmond, onze benjamin. En dan mijn trouwe kameraad Nico
Snijders; wat hebben we elkaar getroost en gesterkt! Onver-
getelijke uren hebben we in leed en droefheid, in overpein¬
zingen en .... ook in vreugde doorgebracht. Heb ik geen mooi
leven achter de rug? Ja! Ik kan zeggen met mijn 24 jaren; ik
heb iets verricht, ik heb iets gedaan om volgens mijn over¬
tuiging meegeholpen de wereld een beetje beter te maken. Ik
heb meegeholpen jonge menschen te vormen tot persoonlijkhe-
den. Beter 24 jaar te leven met het bewustzijn iets goeds
te hebben verricht dan 80 jaar in éénzelfde sleur te door¬
leven.
Mijn oude trouwe Moedertje en Vadertje, het is hard, maar
laat jullie dit tot troost zijn.
Vaarwel Moeder, Vader, Rie, Dirk, Piet, Jan, Greet en alle
anderen, houd moed en treurt niet!
Vaarwel!
Tot in alle eeuwigheid,
Jullie
Robbie.
