11 Mei 1944.
Lieve Mevrouw van Asperen en huisgenooten,
Zoojuist is Thies Jan Jansen en mij medegedeeld,
dat wij om half acht tot een hooger leven geroepen zullen worden.
Op mijn verzock heb ik het reeds gisteravond gehoord en dan ook den ge-
heelen nacht den tijd gehad om mij voor te bereiden en brieven te schrijven
Deze brief moet ge tevens als gescheven door Thies beschouwen. Wij zijn
volkomen kalm en rustig en gaan vol vertrouwen ons nieuwe land tegemoet.
Wilt u gezang 300 lezen? Wij gaan hand in hand, Jezus tegemoet. Gister-
avond heb ik met een duitsche predikant tezamen gelezen, Ps. 139 : 1-12 en
Rom. 8 : 31-39 en vervolgens gebeden. Graag waren we nog in leven gebleven,
om na deze oorlog weer aan het vredeswerk te beginnen, het werk der vriend
schap en het uitbannen der haat. Noch Thies, noch ik gevoelen haat. Wilt u
en de uwe dit ook niet gevoelen? Het is dikwijls moeilijk, maar het kan.
Wilt u deze brief tevens aan de fam. Boumman en de fam. Kooistra en de
andere vrienden laten lezen? Tijd ontbreekt om hen allen te schrijven en voor
al te danken voor al hetgeen zij en u voor ons gedaan hebben en geweest zijt.
Ds Boumman dank ik voor het woord dat hij tot mij sprak in Aug.'41.
"Henk, besef je dat je niet alleen voor je vaderland, doch ook, ja vooral
voor God werkt.â€œ Dit woord heeft mij diep aangegrepen en heeft, ik kan wel
zeggen mijn leven en mijn geestesleven, veranderd. U ben ik dankbaar voor
het evangelie van Johannis, dat ge me 8 Aug. 41 geschonken hebt. Het is mij
tot steun geweest op mijn levenspad.
Wilt ge al uw huisgenooten en kinderen van ons groeten, ock die, welke
op het oogenblik niet thuis kunnen zijn. Ook heb ik veel aan de fam. Kooistra
en aan Henk gedacht. Hilt u hen ook deze brief laten lezen, evenals aan
Henk zijn chef? Vertel hen, dat Thies en ik volkomen bereid en dapper ons
nieuwe leven tegemoet gaan. Over een uur hopen wij in het Vaderhuis aan te
komen. Mevrouw van Asperen, ik moet eindigen. Wilt ge voor ons bidden?
Gods beste zegen toegewenst door
Henk Hos en
Thies Jan Jansen.
Tot weerziens in het Vaderhuis.
