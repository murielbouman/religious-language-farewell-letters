RIJKSINSTITUUT VOOR OORLOGSDOCUMENTATIE
Vervolg Nr:
2.
erg vurig voor hem God zijn verzoek zal overbrengen. Even vurig beveel
ik hem jou aan en nog vuriger omgekeerd. Wil wat ik hier op aarde be¬
zat aannemen met het verzoek als je het missen kunt,
verschillende zaken
aan familie en vrinden, zooals ik aangäf in een ontwerp-testament, maar
handel naar eigen goeddunken. Mijn gereedschappen en machines zag ik
graag aan Erwst. Geld 1/3 voor jou, 1/3 voor August Gerard en 1/3 voor
"Petertje". Maar vergeet niet, alles is van jou en wat jij doet is goed.
Ik sluit een haarlok.
En nu Moedertje, diep in je mooie oogen gekeken, vergeef me vraag ik je,
vergeef me voor het vele verdriet en de vele zorgen, die ik je gegeven
heb. Na 36 jaar heb Jij het gewonnen. Jij bent uiteindelijk de liefste
vrouw. Jij hebt mijn "Groote Liefde". En ik weet, dat die je helpen zal.
Je huilt nu lieveling en ik begrijp het. Ik heb geen tranen meer, mijn
geluk is te groot want straks weet ik, zie ik, dat jouw offer door God
zal aanvaard worden als een zuiver en edel cadeau, zooals alleen Ji,
geven kunt en als een welriekende boeket bij Maria zal staan, die me
straks ontvangen zal met stralende oogen en me zeggen, Jongen, wat heb
jij een Moeder.
Lieveling, doe mij in de oogst gelooven door je verdriet te louteren
in een vrede met alles en allen ver boven politiek verband uit, met al¬
les en allen.
Lieveling een lange innige kus van jouw eigen, op jou zoo trotsche Gerard
Tot straks.
Pax tecum.
