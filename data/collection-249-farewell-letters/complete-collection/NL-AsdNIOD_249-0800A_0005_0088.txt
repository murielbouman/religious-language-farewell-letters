VCINTGTTIT
RIJKSINSIIIUUT VOOR OORLOGSDOCUMENTATIE
Vervolg Nr.
- 2 -
Dan zal ik vast een mooi plaatsje in den Hemel voor jullie
uitzoeken
en aan O.L. Heer vragen of Hij dat voor jullie bewaren wil.
Trees, Gerard, Tineke, Liesje en Willy allemaal hartelijk
omhelsd en
Tot ziens in den Hemel !
Jan
oor 10
Lieve Do !
Kindlief, hoe moet ik jou bedanken voor al je moeite en ge¬
scharrel, wat je je om mij getroost hebt. Je kunt er vast van op aan:
voor jou zoek ik een extra mooi plaatsje uit in de Hemel.
Ik heb me tijdens het verhoor nog een hoedje gelachen om
die sleutels van Utrecht, zeg. Die had ik nog in m'n zak zitten. Ze
hebben er met z'n allen mee zitten spelen en zaten onderhand te kan¬
keren op die en andere overvallen, terwijl ze niet wisten dat ze met de
sleutels in hun handen zaten !! Ondanks alles heb ik behoorlijk zitten
grinneken. Wat zal je geschrokken zijn toen je hoorde dat ik het haas¬
je was ! Aan mezelf heeft het niet gelegen maar je ziet maar weer: te¬
gen verraad doe je niets ! Enfin. Never mind. Alles komt Hierboven
wel weer op z'n pootjes terecht !
Zeg Do, neem die mooie beenkappen van me en laat daar een
tasch voor je uit maken ! Doen hoor !!
Ik ben niet van plan om uitgebreide jeremiades te gaan hou¬
den, daar houden we geen van beiden van, nietwaar ? En het is per slot
van rekening heelemaal niet op zijn
plaats, want ik ga alleen maar vast
een goed plaatsje voor jullie Boven uitzoeken, en ik ben van plan om
Daar maar meteen te blijven. Dat lijkt me wel zoo verstandig.
Pech hè, dat ik die SDelui niet behoorlijk op de korrel heb
kunnen nemen. Het had een aardig stukje vuurwerk geworden. Enfin, het
is me niet gelukt, en dus maar niet er over getreurd.
Zeg Do, ik zal voor de fam. Ponger ook een briefje schrijven,
maar wil je vooral Gré uit mijn naam hartelijk bedanken voor alle moeite
die ze voor me getroost heeft. Ik zal haar niet vergeten. Wat zal dat
arme kind ook geschrokken zijn ! De Gestapo weet van mij absoluut niets
over hun, dus ze behoeven nergens bang voor te zijn, hoor !
Ook moet je Joop Laarsman voor me bedanken, enfin, bedank al
je vriendinnen en kennissen die me geholpen hebben op de een of andere
manier.
Nolehrerts dhiennt
36795- 53=128.
