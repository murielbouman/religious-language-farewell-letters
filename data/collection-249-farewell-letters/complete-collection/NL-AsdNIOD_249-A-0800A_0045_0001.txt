Lijon, 17 Febr. 1942
Lieve Vader
Het valt mijzeer moeilijk om U deze brief te
schrijven maar ik moet U mededelen, dat het krijgsgericht over ons een
zeer zwaren straf heeft uit gesproken. Leest U dit eerst alleen en
licht daarna Moeder voorzicht ig in.
Toen ik U de vorige brief schreef op 14 Febr wist en we al dat w
op 13 Febr voor het gericht 't er dood veroordeeld waren, maar ik heb niet
kunnen schrijven omdat ik U ook niet dien tijd van spanning door wild
laten maken. Er was n.l een genade verzoek voor mij gestuurd naar Parijs, en
we meenden ook een goede kans te hebben, omdat onze zaak tenslotte geen
misdaad was, maar een poging die voortvloeide uit ons plicht besef als
militaer tegen over ons Vaderland.
Ik zeij niet een tijd van angst, want dat is het gelukkig niet geweest
maar omdat ik veel heb kunnen bidden en omdat God met het vaste
geloof heeft geschonken, dat als het doodvonnis mocht komen, dat ik dan
mocht hopen op de zoendood van Christus en zodoende op de hemelsen
Heerlijkheid.
Het is me ook een grote troost te weten, dat U dat geloof ook bezit. Zodat
U dit ook zult kunnen overgeven in de hand Gods. We mogen toch weten dat
God tenslotte alle dingen, ook alle mensenhandeling en en messenbeslusten
bestuurt en als we dan ons vertrouwen aan hem kunnen vergeven dan is er
toch alles wat er ook gebeurt, goed voor ons.
Ik weet wel mensen kunnen hier niets toedoen, naar toch dank ik
U dat U mi hebt opgevoed in dat geloof, dat God mij zo zeker heeft geschonken
en waaruit ik nu voldoende kracht putten kan om rustig en in de zekerheid
dat God mij zal opnemen in zijn Heerlijkheid de dood tegemoet kan zien.
