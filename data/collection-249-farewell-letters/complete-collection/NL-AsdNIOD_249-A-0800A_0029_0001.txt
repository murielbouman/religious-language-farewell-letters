den Haag 24 Jan. 1942.
Lieve Ouders, Broers en Zusters.
Myn laatste brief.
Het valt me zeer zwaar op deze manier afscheid van jullie te
moeten nemen. Ik ben evenwel klaar om voor Hem te verschynen, van wie
ik dit leventje kreeg en aan wie ik het ook met graagte teruggeef.
Menselyke tussenkomst heeft niet meer mogen baten en Gods tussenkomst
heeft anders over my beschikt. Veel troost heb ik van jullie bezoeken
en medeleven gehad en ik kan met een gerust hart de grote reis aan-
vaarden. Ik zal jullie steun zyn en reken op jullie gebed.
Verdeel onder elkaar de kleine herinneringen, die ik naliet en
laat deze dingen de aanleiding zyn dat jullie dikwyls aan my denken.
Nog eens, ik weet wat voor spelletje ik gespeeld heb en ik weet ook
ten volle de verantwoordelykheid daarvan te dragen. En met dat al
kan ik zeggen dat myn leven niet bnvruchtbaar is geweest, alhoewel er
vele fouten aan kleven.
In deze laatste oogenblikken (ik schryf een half uur voor myn
dood) heb ik een priester by me. Ik ben klaar voor de grote reis.
Groet alle bekenden in Alem en Heemstede, en zeg hun dat ik als
een kerel de dood inga. Groet ook de familie van de Bieren, Steenbakkes
Hellings, Smits, enz. Ook Riekske niet vergeten.
Allen zal ik boven gedenken, reken daarop. Sterven is niet moei-
lyk wanneer men, zoals ik, kan voorbereiden.
Alle bekenden of onbekenden, die iets voor myn gratie verzoek
gedaan hebben, dankik hartelyk.
Tot ziens hierboven.
Leef met God, dan is het goed.
Gegroet allemaal Papa, Mama, Nelly, Simon, Leo, Tilly, Joep en Tonny.
W.g. Jan.
