
RIJKSINSTITUUT VOOR OORLOGSDOCUMENTATIE
Vervolg Nr:
Amsterdam, Zondag 12 April 1942
Mijn eigen, lieve, goeie Moeder Mien!
Nou jou nog een brief en dan ben ik klaar ! Vannacht tussen 3 en 5
uurheb ik geschreven aan: le de Staatsanwalt inzake jou, 2e de advocaat
De Pont over jouw belangen, 3e aan min zuster in Vught, He aan je
dochter Beplen gezin. Met jou sluit ik de serie af, opdat je zult weten,
dat ook zoveel uren na je afscheidsbezoek mijn gemoedstoestand onveran¬
derd dezelfde gebleven is. „Sursum Corda" dat wil zeggen: „Hoog de harten
Lieveling, alléén toen jij bij me binnen kwam j.1. Vrijdag, is me het
gemoed volgeschoten. Nooit heb ik zo goed geweten, wat je voor mijn in¬
nerlijke zijn, het beste in mezelf, was geworden dan in die weken van
scheiding, die in de nacht van 5 op 6 Maart, of juister na 6 Maart, in
de Amsterdamse gevangenis zijn begonnen. Alleen in mijn cel op de Am¬
stelveense Weg hield mij de zorg over jouw toestand in de eerste plaats
bezig. Vaak probeerde ik enige inlichting van de wachtmeester te krij¬
gen. Onder een en hetzelfde dak en toch zo onbereikbaar ver ! De infor¬
maties, die ik elkers kreeg waren geruststellend, doch ik zag jou eerst
op Vrijdag 10 April in de meest trieste omstandigheden, die denkbaar wa¬
ren. Desondanks zag ik direct, dat je jezelf flink gehouden had en wist
ik heel diep in mezelf, dat je een dappere vrouw bent met innerlijke
kracht. En blij was ik toen je zei, dat onze ring aan jouw vinger blijft,
je gehele leven ! En ik dacht dit, dat je na het herkrijgen van je vrij-
heid nog een ring zult aanschaffen, waarin het haar verwerkt zal worden,
dat je uit mijn grijzende baard hebt geknipt ! Ook die ring zal een da¬
tum krijgen, die van ons laatste korte samenzijn op 10 April ! Die nieuwe
ring zul je aan dezelfde vinger dragen. Je zei terecht: „Er was zo heel
veel goeds in die 13 jaar van samenleven." Dat was ook zo en het bewust¬
zijn daarvan is in ons zwerversbestaan wezenlijk gegroeid, dus sedert
Mei 1940 ! Zware dagen hebben wij gekend bij de dood van Pim en Pam. 5Ge-
meenschappelijk gedragen leed maakte de bindende krachten sterker dan
alle storende invloeden, die nooit van jou maar wel van mij afkomstig
waren en die je me nu voor goed vergeven hebt.
Zohng als je bij me was - dertien jaar - wist ik heel goed, dat de lief¬
hebbende vrouw en zorgende moeder je eigen wezen uitmaakten. Als kind
leerde je weinig in de scholen, maar een goed, gezond verstand was je
meegegeven in het leven. Dat heb ik zo vaak kunnen vaststellen en weet
ik nu beter dan ooit.
Dat zal je grote diensten gaan bewijzen bij het verwerken van je leed,
het niet meer zijn van jouw "dikkop". Het zal je in evenwicht brengen en
je bereid maken om niet alleen een weg door het eigen leven te vinden,
maar ook nog bron van kracht te zijn voor jouw Bep, die haar moeder zo
sterk nodig heeft. Vaster dan ooit zal je aan haar gebonden zijn en het
grote genot smaken van veelvuldig contact met je kleinkind, het heerlijke
meiske dat me met haar moeder, jouw Bep, zo fijn goëndag heeft gezegd nog
op diezelfde 10e April. Er zal warmte om je zijn en vrienden en verwanten
zullen je op alle manieren behulpzaam wezen. Met acht man zijn wij voor
de dood bestemd. De achterblijvende vrouwen zullen elkaar in vriendschap
en zachtheid helpen.
Je weet het Moeder: zelfs uitgesproken tegenstanders hebben de gaaf¬
heid en trouw erkend van de manier, waarop wij het vaandel van onze be¬
ginselen droegen. Het bracht geen rijkdom en geen roem, dat is het lot
van dezulken, die niet de wereld van heden en morgen als de hoofdzaak
erkennen, maar die in alle omstandigheden aan een toekomst denken waarin
normen van hhog gehalte, de betrekkingen van mens tot mens zullen rege¬
len. Voor ons zijn wereldvrede en verbroedering geen begrippen geweest,
1) Tweede vrouw van Sneevliet; zij zat ock gevangen.
2) "Bep" was de dochter uit het eerste huwelljk von mevreuw Sneevliet.
3) Fim on Fam waren hun tweelingsoontjes.
