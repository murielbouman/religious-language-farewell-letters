Afschrift van een brief, geschreven door een 22 jarige Geref.
jongen, een uur voordat hij werd gefusileerd....
Dyon, 17 Februari 1942.
Lieve Vader,
Het valt me zeer moeilijk om U dezen brief te schrijven, maar ik
moet U mededelen, dat het krijgsgericht over ons een zeer zwaren straf
heeft uitgesproken. Leest U dit eerst alleen en licht daarna Moeder
voorzichtig in.
Toen ik U den vorigen brief schreef op 14 Februari, wisten we al
dat we op 13 Februari voor het gericht ter dood veroordeeld waren,
maar ik heb het niet kunnen schrijven, omdat ik U ook niet dien tijd
van spanning door wilde laten maken. Er was n.1. een genadeverzoek
voor mij gestuurd naar Parijs; we meenden ook een goede kans te hebben,
omdat önze zaak tenslltte geen misdaad was, maar een poging die voort-
vldeide uit ons plichtsbesef tegenover ons vaderland. Ik zeg niet een
tijd van angst, want dat is het gelukkig niet geweest, omdat ik veel
heb kunnen bidden én omdat God het vaste gelldf heeft geschonken, dat
als het doodvonnis mocht komen, dat ik dan mocht hopen op den zoendood
van Christus en zodoende op de Hemelse Heerlijkheid. Het is me ook een
rote troost om te weten dat U dat geloof ook bezit; zodat U dit ook
zult kunnen overgeven in de Hand Gods. We mogen toch weten dat God ten-
slötte älle dingen, ook alle mensen-handelingen en mensen-besluiten be-
stuurt en als we ons dan vertrouwend aan Hém kunnen overgeven, dan is
toch ålles wat er ook gebeurt goed voor ons.
Ik weet wel, mensen kunnen hier niet toe doen, maar toch dan ik
U, dat U mij hebt opgevoed in dat geloof, wat God mij zo zeker geschon-
ken heeft en waaruit ik nu voldoende kracht putten kan, om rustig en
in de zekerheid dat God mij op zål nemen in Zijn Heerlijkheid, den
dood tegemoet te zien.
Straks om 5 uur zal het gebeuren en dat is niet erg. Het is ten-
slotte één moment en daarna zal ik bij God en bij Jezus in den Hemel
kunnen zijn!! Nooit meer verdriet of moeite te hebben, niets meer mee
te maken van ål de ontzettende narigheden en het vele verdriet dezer
aarde, die overgang is toch zeker niet erg?? Integendeel, het kan in
Gods kracht heerlijk zijn!!
God heeft ons dat alles geopenbaard in Zijn Woord en daaruit
mogen we weten, dat hij ons niet zal verlaten als wij Hem daarom bid-
den. Ik voel Gods nabijheid deze dagen zo sterk en ben volledig bereid
te sterven. Troost U zich daarmee !!Ik weet wel het is erg en we zijn
nog zo jong, maar God weet dat onze zaak rechtwaardig was en Hij is
de rechter, die oordelen zal... Ik vind het voor U veel erger dan voor
mezelf, want ik weet dat ik bij God in den Hemel zal zijn. Bidt God om
die zekerheid te mogen hebben. Ik heb God al mijn zonden beleden en ben
volkomen rustig geworden!! Hij sta mij bij... Hij kan en wil en zal in
nood, zelfs bij het naad'ren van den dood, Volkümen uitkomst geven.
Treur dus niet, maar weest vertrouwend op God en bidt Hem om kracht.
Het spijt me erg, dat ik geen afscheid heb genomen, maar tenslotte
zal er weerzien zijn, dat veel gelukkiger is. Laten we daarom bidden.
Moeder, lieve Moeder, laat me U omhelzen, vergeef me alles wat ik
gedaan mocht hebben. Huil niet lieveling, maar wees moedig. U hebt nog
veel kinderen, anders dan Mevr. Joekes. Ik weet dat ik U allen zål
weerzien... Een laatste innige kus van Uw zoon Leen.
Vader, vergeef U ook mij. Wees sterk in het geloof, dat ik weet
dat U en ook mij de zekerheid geeft naar den Hemel te gaan. Zeg niet
„Omdat jij wegbent, is de vrede voor ons geen feest meer“, want ten-
slotte ben ik voor het Vaderland gestorven, zoals zovelen doen in de¬
zen tijd. Het is voor mij heus veel beter en gelukkiger zo. Geef me een
stevige hand!! Gode bevolen in älles. Een laatste groet met dank voor
alles van Uw zoon Leen.
Mart, Lien, El, Truus, jullie allemaal gegroet, weest sterk en bidt
God om kracht!! Gelooft in Hem en Hij zal ålles goed maken. Weest voor
Vader goed, maar vooral voor Moeder. Dikke zoenen van jullie broer Leen.
Wil alle broers en zusjes groeten, ze zullen het misschien nog niet zo
goed begrijpen, maar leer ze oo dat geloof!!
Groet allen, vooral Oom Jay en tante Lien mijn hartelijken dank
voor alles wat zij voor me gedaan hebben. Ook groeten en dank van de
