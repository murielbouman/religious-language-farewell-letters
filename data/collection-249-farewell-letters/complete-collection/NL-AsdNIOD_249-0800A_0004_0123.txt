dachte was naar Scheveningen getransporteerd te worden, waarom wij dan
ook eenige boterhammen in papier pakten. Tevens zou er dezen dag een
transport van 4 100 man naar Duitschhand vertrekken. Om 5.30 traden wij
aan bij het Revier, typisch was, dat o.a. Bob, Dick en Jan Noordzij niet
van de partij waren. Wij blij, dat wij weer naar Scheveningen zouden gaan,
met het oog op bezoek, rust enz., maar heel eigenaardig was, dat wij geen
pannetjes of dekens hoefden in te leveren, wij zouden hier nl. weer terug
komen..... Wij moesten ons burgerpakje weer aantrekken, wat gezien de kou
en het voorjaarscostuum niet meeviel en daarna geschoren en geknipt.
Enfin, om een en andere reden voor het eerst na bijna 7 maanden uit het
Lager. De Amersfoortsche straatweg was te onzer eere geheel afgezet en bij
de "Hooge Witte" op de Amersfootsche berg tegenover het Berghotel werden
wij afgezet.
Om 10.30 nam het proces tegen de O.D. een aanvang en wel voor het Feldge-
richt van de Luftgau "Holland“, gepresideerd door een Majoor van de Lucht-
doelartillerie en 3 leden, ni. 2 officieren en 1 onderofficier, 1 schrij-
ver en 1 tolk. Links en rechts zaten in totaal 10 advocaten, terwijl de
Duitsche oorlogsvlag in de zaal hing.
De aanklacht bestond uit een tiental punten, varieerende van woordbreuk
tot het bezit van pamfletten toe, terwijl ons verder werd medegedeeld, dat
hooger beroep niet mogelijk was. Het geheel maakte weinig indruk op me en
al spoedig zaten wij drieen ons boterhammetje op te eten. Een voor een
werden wij "op afstand voorgesteld aan onze Duitsche advocaten en hiermede
was de eerste rechtszitting afgeloopen.
Terug in het kamp kregen we onze uniformen weer aan en gingen onze ideeen
eens uitwisselen. Unaniem was men van oordeel, dat men ons trachtte te
intimideeren, maar dat, mocht de O.D. werkelijk als Deutschfeindlich bes
schouwd worden, er zeer zware straffen zouden vallen. Dienzelfden dag
werden overste Westerveld, Prof. Schoemaker, Hamaker, Van Sloten, Busé
en Van den Honert verhoord. De eerste drie en Kol. De Vries kwamen in de
bunker terecht. 's-Avonds kreeg ik de gelegenheid, den mij toegewezen
advocaat te spreken, een Dr. Von Borler, welk onderhoud een uur duurde
en zou ik Zaterdag 28 Maart als eerste verhoord worden, tezamen met Dries
Stamer, J. Smit, Karel Boer, Flip Kleinhout, Bleisi en Busé, die den vori-
gen dag niet meer aan bod gekomen waren. Bewaakt door drie Arbeitsführers
moesten wij in een bijkeukentje wachten, mochten gelukkig rooken, maar
kregen niets te eten of te drinken. Als er iemand verhoord werd mocht hij
niet met de anderen spreken.
Mij werd ten laste gelegd: woordbreuk (als beroepsofficier heb ik n1.
op eerewoord beloofd niets tegen de Duitsche weermacht te ondernemen),
wapen en springstoffenbezit, begunstiging van den vijand, het zorgen voor
gelden.
Punt 1 en 3 ontkende ik ten stelligste, onder vermelding van het doel van
de organisatie, zooals het ons door Van Slooten was medegedeeld, ni. niet
tegen Duitschland, maar wel tegen oproermakers als de Duitschers hier van-
daan waren. Men lachte echter om mijn verklaringen en liet mij soms niet
eens uitspreken. Eenmaal kwam mijn advocaat mij te hulp, nl. toen men mij
probeerde tot bekenning van eerewoordbreuk te brengen. Met mijn advocaat
