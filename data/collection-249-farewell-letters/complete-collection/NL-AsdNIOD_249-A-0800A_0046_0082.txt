Afschrift
Geschreven door Wil van Olland, even voordat hij in Dyon op
17 Februari 1942 werd gefusilleerd.
Mijn liefste Moesje
Dit wordt het vervolg op mijn brief van 1 Febr.en het is
jammer genoeg een droef vervolg. Uit mijn vorige brief heeft U reeds
op kunnen maken, dat onze toestand ernstig was, maar dat hij zoc
ernstig was als ik nu moet schrijven heeft U misschien kunnen
voelen, doch niet kunnen lesen in mijn vorige brief.
God heeft 't namelijk zoo gewild, dat als U deze brief leest, ik
reeds naast U sta om U te helpen, de eerstvolgende moeilijke tijden
door te komen. Maar laat ik nu eerst geregeld vertellen, wat er
gebeurd is. U weet, dat we tijdens onze poging om via Zwitserland
naar Indie te gaan zijn gearresteerd in Sure; vervolgens zijn we
naae Besançon gebracht, alwaar we zijn verhoord. Na dat verhoor heb
ik tweemaal geschreven, maar ik geloof, dat die brieven niet doorge-
stuurd zijn. Gelukkig maar, want U zoudt daarin hebben x gelezeh,
dat we na drie à vier maanden weer thuis hoopten te zijn.
Het heeft echter anders moeten zijn. Donderdag 12 Februari werden
We naar Dijon vervoerd en we waren blij, dat onze zaak zoo snel werd
behandeld en dat we zoo vlug wisten, hoeveel maanden het zou worden.
Vrijdag, 15 Februari werden we voor de Hooge Krijgeraad gebracht
en toen bleek ons pas, hoe ernstig onze zaak werd opgevat, want we
hoorden het doodvonnis tegen ons uitspreken. Hoewel de rechter vol-
komen begreep en ons sympathick was, moest hij handelen volgens het
Wetbock en volgens de onders, die kort geleden schijnbaar verscherpt
(77777)
waren en moest hij het doodvonnis uitspreken. Eén kans was er nog:
het vonnis moest bekrachtigd worden in Parijs en daar zou worden
beslist over ons genade-verzock dat onze verdediger gelijktijdig
opstuurde.
In die toestand hebben we onze brieven geschreven op de 1he Februari.
In die brief heoft U al kunnen lezen, hoe ik mijn lot in Gods handen
had gelegd en hoe volkomen ik door Hem werd gesteund. De eenige paar
uurtjes, dat mijn hart even toekneep waren Vrijdagnacht en Zaterdag
als ik aan jullie dacht, maar ook hier was ik vrij spoedig overheen,
toen God me liet weten, dat jullie geloof even sterk was als het
mijne (Ik heb 't immers van U zelf gekregen, Mams) Ik hoor echter
zoojuist, dat mijn tid kort is. Ik dacht, dat ik langer tijd had.
Mams, ik neem afscheid van U, van Connie en van Charles. Het is ech¬
terzoo, dat ik steeds met jullie verbonden zal zijn en dat ik nu reeds
bij U ben. Ik storf als een man met een moedig hart en vertrouwen in
God, evenals mijn dike heldenvrienden.
Als laatste vraag ik U, Con en Charles, leer als ik op God bouwen en
sterf zonder haat tegen iemand of iets, want mijn dood is 't gevolg
van het feit, dat de menschen God nog niet allen gevonden hebben.
Vordeel mijn laatste bezittingen, Mams, groet mijn vrienden en alle
Verdere bekenden. Dit afscheid is alleen voor 't zichtbare doch niet
voor het ongeziende. Dag liefste Moeder, dag Charles, dag Con.
Denk veel aan mij, maar weet, dat ik verder leef en bij jullie ben.
Dag, dag, een laatste omhelzing van jullie Wil.
Mij geleidt des Heeren Hand,
Moedig sla ik dan de oogen
Naar het onbekende land.
Leer mij volgen zonder vragen
Vader, wat Gij doet is goed.
Leer mij alechts het heden dragen
Met een rustig-kalmen moed.
(Dinsdag 17 Febr.1912 om
17.00 uur is het vonnis
voltrokken)
