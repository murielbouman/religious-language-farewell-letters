voor al het liefs. Ik ben zoo bang dat ik iemand vergeten zal, maar
bedenk plots dat ik nog steeds mijn Loukie en peuters heb die niemand
zullen vergeten.
Liefste Dixje, ik vraag vergiffenis voor al mijn tekort-
komingen en leelijke gedragingen jegens jou. Ie begrijpt dat het me
aan tijd ontbreekt om alles nog eens de revue te laten passeeren, maar
ik voel en weet dat het tusschen ons in orde is. Aan mijn lievelingen,
May en Iek vraag ik ook excuus voor alle onprettige bejegeningen en
onbillijkheden, die ik jegens hen bedreven heb en ik weet ook zeker
dat zij dit met geheel hun hart al lang hebben geschonken. Voor het
geval dat ik plotseling moet ophouden breng ik jullie hier al vast
mijn laatste groet. Dag schattebouten, in gedachten lang omhelsd en
gezoend door jullie Paps. Ik blijf bij jullie en zal trachten contact
met jullie te onderhouden als ik mag. Dag hoor en tot ziens.
Jullie trouwe
Paps.
Hier ga ik maar weer verder en mag mij misschien even
wenden tot Ens en Boet en kinderen. Lieve Menschen, ook jullie mijn
dank voor alles wat jullie voor me geweest bent en gedaan hebt.
Weest ervan verzekerd dat ik in deze oogenblikken jullie ook niet
vergeten ben. Mijn hart. gr. aan de kennissenkring en speciaaljaan
Mies en Ad en de Zaalbergs. Dag lieve menschen, veel liefs van jullie
Eddy.
Mamsje, ik geloof niet dat ik nog speciale wenschen te
Suiten heb ten opzichte van de opvoeding van de kinderen. Het is
alleszins aan jou toevertrouwd. Inddit opzicht ben ik zoo gerust-
gesteld. Ik vind het heerlijk dat je ze alles gegeven hebt wat in
je vermogen was en ben je er echt erkentelijk voor. Trek samen op
jullie drieen met opgeheven hoofd en hart en geniet van alle aardsche
zegeningen. Ook jullie hebt je offer gebracht en laat het nu voldoende
zijn. Treur niet te lang, dat zou ik niet prettig vinden, maar bedenk,
dat je vooruit moet, steeds vooruit met het volle vertrouwen op Hem.
die alles regeert, zeggen jullie zelf. Ik heb er tenminste een hou-
vast aan gehad en me in den laatsten tijd heel sterk en vast door
gevoeld. Geef Bunny nog eenigs zoempies van den baas en vergeet niet
de fam. van Bokhorst en Willems v. Beveren nogmaals voor mij te be-
danken.
Als jullie het doen kunt, probeer aan muziek te doen, het
is zoo heerlijk als je dat kunt. Forceer echter niets omdat ik het
graag wil. Nu liefjes, ik laat het hierbij. Houdt moed en durf te
leven. Heel lang omhelsd en duizenden kusjes van jullie trouwen
Paps
die zich sterk v√•elt. Zul jullie dat ook zijn ? Daggies hoor!
Dag Oom en tante, dag Renee, dag Dee.
Leve het Vaderland en het Vorstenhuis!
Lang leve het Kon.Ned. Ind.leger!!
Dank voor de goede zorgen Mamsje en groeten en dank aan hen, die
het beste voor mij deden (Koloni"en enz.)
