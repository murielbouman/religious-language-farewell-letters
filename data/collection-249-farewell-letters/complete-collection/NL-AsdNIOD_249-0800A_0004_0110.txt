Kriegswehrmachtgefängnis.
Utrecht.

C6
Uhacht
24 September 1943, Utrecht.
Liefste Pa, Moe, Dick en Adrie, Piet, Joop en Louis.
Dit is mn laatste brief, die ik U allen kan schrijven.
Veel kan ik U niet meer schrijven. Ik kan en moet U bedanken voor
de Christelijke opvoeding, daar ik nu gemerkt heb, wat dat voor mij
beteekend.
Ik kan alles nu met een gerust geweten tegemoet gaan. Wat ik gedaan
heb, heb ik voor God, Oranje en ons Vaderland gedaan, en heb het ook
als een plicht gevoeld.
Ik hoop, dat U allen met Gods zegen dit kan dragen en dat God U moge
troosten, en nabij mag zijn.
Eens zien we elkaar weer terug int Vaderhuis met de vele woningen.
Want hoe aanlokkend het leven hier ook moge schijnen, hier boven is
pas het werkelijke leven.
Ik heb altijd nog hoop gehad, dat U me zoudt mogen bezoeken. Maar
ook dat was niet meer voor ons weggelegd. Gisteren heb ik nog ver¬
scheidene brieven gehad, die ik wegens papierruimte niet meer per-
soonlijk kan bedanken. Maar dat wil U wel voor me doen. Mijn beste
vriend Henk wil ik echter hier zelf vaarwel zeggen, en wensch hem
mijn beste gelukwenschen hier op aarde toe. Ook al mijn vrienden en
kennissen geef ik hier mijn laatste groet. En dan lieve Ouders,
broers en zuster hoop ik, dat U allen met Gods hulp nog lang en
gelukkig in een vrij Nederland, waar zoo vel van ons voor gevallen
zijn, mag leven. Zelf lag het in Gods raad, dat ik niet meer daar
deel van mocht hebben.
Maar waar ik heenenga, daar is het altijd vrede.
Dus lieve Moe, bent niet bedroefd over mij, maar verheugt U in God.
Want wel het leven kunnen ze van ons nemen, maar de ziel is vijlig
geborgen bij God.
En dan voor het laatst, lieve Pa, Moe, Dick, Adrie, Piet en Joop,
laat God U aller Trooster zijn.
En bewandelt de wegen des Heeren, zoodat we elkaar in de Hemel
terug zien.
Met blijde Groeten, van Uw zoo liefhebbende zoon
WIM.Naaswinkel.
