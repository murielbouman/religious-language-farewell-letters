Utrecht, 9 Juli 1942.
Mijn allerliefste Riek en kinderen, mijn liefste Vader en Moeder mijn lieve
broers en zusters, zwagers, schoonzusjes en kinderen; mijn goede vrienden.
Gisterenmiddag hier gekomen. Vannacht gewekt met de anderen ter dood
veroordeelden van ons proces en vernomen, dat het vonnis werd bevestigd en
nog hedenmorgen om 6 uur zal voltrokken worden.
Ik sta nu (het is 4.30 uur) voor mijn laatste opdracht. Een laatste
levensteeken en een laatste groet aan U allen!
Ik zit thans in een spreekkamer tezamen met mijn aalmoezenier en
heb mij voor de laatste reis volkomen voorbereid. Ik ben te Communie geweest
en heb de Pauselijke zegen en de daaraan verbonden aflaten, allen
geestelijken bijstand ontvangen, zoodat ik in volle gerustheid kan zeggen,
dat ik geheel bereid ben de groote reis te doen.
Al mijn eiegendommen zijn reeds aan jou, mijn vrouwke, afgezonden.
Alleen mijn trouwring is nog in het Lager te Amersfoort in een gele
enveloppe achtergebleven. De Oberschutze, W. Engbrocks, aldaar zal zich wel
de moeite geven bij navraag de gele enveloppe na te zien, waarin de ri
vermoedelijk is achtergebleven.
Ik laat aan jou, mijn allerliefste Riek, over om aan alle kinderen
een aandenken van mij achter te laten. Laat ook aan broers, zusjes en
vrienden een keuze uit mijn zaken. Het is alles goed zooals jij het doet.
Ik sterf in de volle overtuiging dat ik niet voor niets heb geleefd.. In mijn
zwakheid heb ik veel misdreven dat menschelijk was, maar ik weet dat de
menschenzoon ook al mijn zwakheden op zich heeft genomen en deze ook voor
mij heeft uitgeboet met Zijn offerdood. Ik vereenig mij geheel met Gods H.Wil
en voel mij onmetelijk gelukkig. Vanuit de eeuwigheid zal ik steeds bij jou,
mijn vrouwke, zijn; bij onze kinderen en bij al onze vrienden. Ik heh
getracht in mijn leven veel vriendschap te geven. Ik wensch jullie allen Gods
eeuwig blijvende vriendschap toe en zal altijd bidden vooreerst voor jou en
de kinderen, voor Vader, Moeder, zusjes broers en alle vrienden, vooral
voor hen die ooit Christus' Liefde heoben gekend en thans van Hem verwijderd
zijn. Blijf Ã©en mijn vrouwke en kinderen en gedenk daarin mijn voorbeeld.
Piet en Miep, als oudsten, draag met Moeder al de lasten en wees zorgzaam
voor onze heerlijke gezinsband. Een schoone toekomst blijft voor ons gezin,
ons volk en ons vaderland weggelegd. Ik ben dankbaar voor alles wat jullie
allen altijd voor mij zijt geweest. Dag vrouwke, dag Piet, dag Miep, Connie,
Maria, Henny, Anneke, Fransje, Thea, Jantje, mijn Pauwke en mign Juleke,
Vader, Moeder, Stance, broers, zushes, Jan en Grada, zwagers en schoonzusjes,
Piet O., Frits L. Constant en Gr.Toon en H. en alle vrienden en vriendinnen.
Gods zegen en Christus Liefde.
Onder bescherming van de H. Maagd zij altijd jullie Rijkdom.
Een kus en een omhelzing. Tot weerziens in een blij verschiet.
Jullie Vader, zoon en vriend.
P.F.A.H oefsloot.
