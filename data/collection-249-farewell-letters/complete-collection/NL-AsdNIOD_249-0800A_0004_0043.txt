ieeven van k. f. Rateeperise
kapt. Ang" K. N. V. K. Rfnillennd ig freli tgys
lan de niginele durgenomen don Mnej. k. Vioter.
Utrecht, 25/6-43,  20.00 uur
Lieve Dee,
Je brief van 6/6 j1. ontving ik 20 dezer. Ik was de
eenige van de cel, die een epistel ontving en werd door mijn kameraden
hevig benijd. Ik vond ook wel, dat er alle reden toe was en ook dat
zoo'n mooie en dure brief alleen ergens zijn intrede behoort te doen.
Dat vonden de Asoe's blijkbaar ook, daarom bracht de "diender" jouw
brief alleen.
Te veel eer aan mijn adres, beste Dee, heb ik meer gedaan
dan zooveel anderen die onbekend bleven en blijven zullen ? Neen, lang
niet Dee, maar ik begrijp jouw standpunt o zoo goed en ik ben je dankÂ¬
baar voor de waardeerende woorden in je brief.
Hoe anderen tegenover dit groote gebeuren staan, weet
ik niet. Mijn standpunt als soldaat en goed staatsburger is altijd
geweest: God, de eer en het Vaderland lief te hebben, dapper trachten
te zijn en mijn leven zoo noodig daarvoor in te zetten. Bid voor mij,
dat mij de kracht hiertoe geschonken blijft. Heel veel dank ook voor
je lieve attenties, je goede gaven, ook namens mijn celgenooten. Waren
alle menschen in Nederland uit hetzelfde hout gesneden als jij en
Loukie dan was de zaak voor ons heel eenvoudig, maar laat ons hierover
niet nakaarten, daar is de tijd te kort voor. Ik zou best nog heel
lang met je blijven praten, Dee, helaas laat de papierschaarste het
niet toe. Laat ik dus met bovenstaande volstaan, jij begrijpt me wel;
in gedachten vertoef ik vaak bij jullie en hoop innig dat jullie deze
momenten mogen opmerken.
Beste Dee, tot een volgende keer, houd braaf stand.
Veel liefs en een stevige vijf van
Eddy.
Lieve Tante See,
Wat aardig en hartelijk van U om mij te schrijven.
Het heeft mij heel prettig gestemd van U persoonlijk iets te mogen
hooren en haast me U gauw een paar woordjes terug te schrijven. Het
bericht, dat Uw huis, dat voor ons en hiermee bedoel ik mijn zoowel
als Loukie's familie altijd zooveel prettigs en hartelijks in zich
heeft gesloten, er niet meer is heeft mij diep getroffen; ik kan
mij voorstellen, dat het voor U een zware slag moet zijn, een zoo
waardevolle nalatenschap van Uw man te moeten verliezen. Waarom
schreef U niets over Rene ? Waar is hij ? Ik hoop gauw weer eens
wat van U te mogen hooren. Hartelijke groeten aan Rene en veel liefs
voor U van
Eddy.
Lieve Tante Lien,
Uw hartelijke en bemoedigende woorden, die U mij in
Uw briefje van 29 Mei jl. schreef, heb ik zeer op prijs gesteld, tante
Lien. Lief en attent bent U voor ons altijd geweest en het is mij in
dezen naren tijd ook meer duidelijk geworden, dat het toch immer
dezelfde menschen zijn die je ware genegenheid en vriendschap toedragen.
