RIJKSINSTITUUT VOOR OORLOGSDOCUMENTATIE
Vervolg Nr:
3 -
Allerbeste Do, ik ga m'n ster, die Moeder me bedacht heeft, eens
stevig oppoetsen, zoodat jullie hem iedere avond kunnen zien.
Vergeef me alles wat ik misdaan heb, of waarmee ik je gekwetst
heb, Do, je bent zoo goed voor me geweest ! Ik zal Boven aan je denken,
hoor
Do-lief, omhelsd en gekust door je broer ! Sterkte en
Tot ziens in de Hemel !
Jan
Voor Antoon
Beste Antoon,
Als jij in Holland teruggekomen bent en dit briefje leest,
zal er weer een stukje familiehistorie bijgekomen zijn. Mijn strijd is
uitgestreden, Antoon ! Voor mij is de tijd van rust en vrede aange¬
broken, rust en vrede bij het Goddelijk Hart, dat de wereld zoozeer
liefheeft. Dan zal je terugdenken aan een glorievolle tijd en met een
tikje weemoed en fierheid denken aan de strijd die gestreden moest wor¬
den, en je broer, die gevallen is onder de kogels van de Duitsche
vuurpeletons.
Steek dan je kop omhoog en zeg tot iedereen, die je trots
wil afbreken: ik behoor tot hen, die als het noodig is hun leven geven
voor hun Ideaal. Ik behoor bij het Vaderland.
Wees er trots op Nederlander te zijn en je niet te laten
knechten, door niemand, dan door God.
Antoon, vergeef me alles, kerel. Het spijt me, dat ik wel
eens hard en beleedigend ben geweest.
Hou je taai, jongen, sla je met God door het leven. Ik zal
Boven voor je bidden.
Een stevige poot en een klap op je schouder. Sterkte !
Tot ziens in den Hemel, joh !
Jan
Voor Moeder
Lieve Moeder,
Uit de brief die ik aan Vader geschreven heb zult U wel
hooren hoe 't me de laatste weken gaat. Ik heb er voor mezelf geen
spijt van, want ik kan er alleen maar beter van worden. Niet dat
ik levensmoede ben, ik het geheel niet, hoor. Maar als je wereldtaak en
je leven na 24 jaar afgeloopen zijn en je zit wekenlang te wachten tot
ze je nu eens eindelijk naar de Hmel sturen, dan ga je ook werkelijk
naar het Groote Doel verlangen en bid je iederen dag dat je toch maar
gauw bij de Goede God in de Hemel mag komen. En om te bidden heb ik nu
een schat van tijd. Ik heb van H. een kerkboek gekregen en dat is het
heerlijkste bezit wat ik hebben kan. Ik mag 't wel niet hebben, want
45112-149
