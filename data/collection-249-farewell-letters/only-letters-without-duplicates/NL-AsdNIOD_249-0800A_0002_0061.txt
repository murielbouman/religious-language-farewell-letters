Aenlrue.
AMSTERDAMSCHE SPORT VEREENIGING
„VESPUCCI
Opgericht 23 Juni 1931
AMSTERDAM,
194
Gemeente Giro V. 3498
VERZONDEN DOOR:
Secretariaat:
F.W. Knemejjer.
Blancefloorstraat
Afschrift van een ontvangen Memorandum
van ons lid Kl. de Brave.
4 September 1942
Beste Vespuccianen,
Het is wel een vreemde manier, maar ik wil jelui toch vanuit deze plaats
een woordje schrijven.
Allereerst dank ik U allen voor de groeten en de sterkte, die U allen mij
door onze voorzitter hebt doen toekomen in een uiterst zwaar uur,
Ik geloof wel dat Baum een weinig geschrokken is maar het was voor mij
een niet te noemen vreugde om dit medeleven in de strijd.
Ik zit nu al 4 maanden en dan leert een mensch meestal veel meer dan in
een gansch leven en ook ik moest tot dit besef komen, als men, zooals ik, 4 weken geheel al-
leen en dan ziek, in de cel zit, dan zijn er vele dingen die men o zoo graag over had willen
doen. En toch krijgt men eene berusting en een kalmte onder het besef, dat men zit voor een
doel en men ook een klein steentje heeft bijgedragen voor dit doel en dat besef houdt mij
en de anderen kalm om de straf af te wachten. Daarom hebt geen medelijden met mij en de ande-
ren maar waardeer onze strijd, al moge ze ook in Uw oog niet goed zijn; het ging bij mij om een
vrij en onafhankelijk Nederland.
Wat er ook moge gebeuren ik heb gezocht en vertrouwen gevonden in de
Bijbel en God en die zal mij leiden op die weg, die HI wil.
Maar nu niet meer te diep gaan, laat ik de beste wenschen geven voor onze
club. Wij lezen het Utrechts Dagb lad en daar staan alleen K.N.V. B.uitslagen in en daar moet
Vespucci ook bij hoor en reken bij mijn terugkomst, uit de opsluiting een 4e klasser te mogen
begroeten.
Ik heb mijn weg gekozen, dus op het veld ziet men mij niet meer, maar toch
vergeten doe ik onze kleuren nooit. Wie mij schrijven wil doe dat, of ze allen aankomen weet
ik niet, dat hangt af waar ik zit, bij voorbaat mijn allerhartelijkste dank..
Nu beste vrienden ik eindig met de beste wenschen voor ONZE CLUB en ge-
beurt het ergste, vergeef mij dan de harde woorden die ik ooit tegen één van U allen gespro¬
ken heb.
Met vele groeten van Uw
oude clubgenoot
w.g. Klaas.
Hup VESPUCCI
Bedenk, al schijnt Uw kamp verloren
Uit de strijd wordt kracht geboren
Een spreuk uit een boek van Evert Reeds „Hans Loda“ geheeten en wat ik als een strijdkreet
achter op de foto van vrouw en kinderen schreef en ook Vespucci voor de oogen moet houden.
Rood-Gele kleuren.
Voetballen is onze lust
en doen dit voor ons plezier
steeds eerlijk en met élan
probeer steeds fair te spelen
Gelnspireerd op de dag van min strafeisch 4 Sept.'42 in de cel, en opgedragen aan de
vervole
uiteindelik is dat onze kracht
clubgeest die moet er wezen
clubliefde staat bovenaan
immers dat doet overwinnen
Vespucci komt dan bovenaan.
