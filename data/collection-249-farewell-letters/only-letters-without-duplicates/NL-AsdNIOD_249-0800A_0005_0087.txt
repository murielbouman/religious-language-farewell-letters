TT
RIJKSINSTITUUT VOOR OORLOGSDOCUMENTÄTIE
Vervolg Nr.
Voor Lidy
Lieve Lidy,
Zusjelief, voor mij is het Spel uitgespeeld en wordt de
winst- en verlieslijst opgemaakt. Of ik er geen spijt van heb ? Nee !
Ik wist van te voren wat er kon gebeuren met mij. Maar wat telt 't le¬
ven van een enkeling tegenover het voordeel van het algemeen ! Ik heb
de goede strijd gestreden en ga naar Jezus om geridderd te worden. En
ik hoop dat jullie de vruchten zullen plukken van ons werk, het werk
van 't illegaal Nederlandsche Leger, en een mooi en vredig Vaderland
zullen bezitten.
Mijn Vaderland is Hierboven en ook daar zal ik vechten voor
een plaatsje voor jullie.
Lidy, ik ben vaak ruw en beleedigend tegen je geweest. Ik
heb er spijt van, want je bent toch altijd een goede zuster voor me
geweest. Vooral in de tijd, dat je gegijzeld was om mij vrij te la¬
ten werken. Vergeef me alles, lieve zuster. God zegene je en schenke
je al het goede in je verdere leven !
Omhelsd, gekust en sterkte !
Tot weerziens in den Hemel !
Jan
Voor Trees, Gerard, Tineke. Liesje en Willy
Lieve Trees, Gerard, Tineke, Liesje en Willy,
Jongens, je broer die altijd zoo graag soldaat was, gaat
naar Den Heer. Jullie zult nu nog niet goed begrijpen waarom ik naar
de Hemel moet, maar als je grooter bent zal Vader of Moeder het jul¬
lie wel vertellen en uitleggen.
Wees er altijd fier op, dat je Katholiek bent en Nederlan-
der bent.
Zingt altijd uit volle borst:
Roomschen dat zijn wij met ziel en harte,
Roomschen dat zijn wij met woord en met daad !
En als er iemand van het Koninklijk Gezin jarig is, en je
zingt het Wilhelmus, denk dan bij het:
Den Vaderlant Ghetrouwe blijf ik tot in den doot,
nog eens een keertje aan je broer Jan, die God en Vaderland tot in den
dood getrouw is gebleven en er voor gesneuveld is.
Jongens, wees altijd braaf en wees vooral héél goed voor
Vader en Moeder. Doe dat omdat ik het niet meer kan doen. Zorg goed
voor hun, want ze hebben zooveel voor jullie gedaan.
Nedes Lands volksdied
e
36795=53=128.
