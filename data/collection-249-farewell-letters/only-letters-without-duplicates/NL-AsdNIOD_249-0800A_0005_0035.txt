RIJKSINSTITUUT VOOR OORLOGSDOCUMENTATIE
Vervolg Nr:
2 -
die nooit verwezenlijkt kunnen worden. Van hoe jong af dien ik in de
tempel van de Solidariteit, de leven kameraadschap van allen voor allen.
Tot 8 maanl toe maakte ik persoonlijk belang op gewichtige ogenblikken
ondergeschikt aan het dienen der Solidariteit. En ik kan het leven niet
zien als een mislukking, omdat veel zaad op steenrotsen viel en omdat nu
de Dood roept in deze gestalte. Ik denk aan de dichtregels van Henriette
Roland Holst "Ik weet dat dezulken bestaan om de kloof te helpen dempen,
waardoor het volk moet gaan". Ik erken die waarheid en hoop uit haar
kracht te putten tot het laatste ogenblik.
Ik hield vast aan eigen geloof, eigen weg en eigen roeping en de pater,
die mij hier bezocht kon mij er niet toe brengen, Moeder, om een weg te¬
rug te gaan, die ik niet als bruikbaar erken. Zo is het goed !/0p Wester¬
Veld zul je nog weleens zijn om de beide jongens te bezoeken op de stille
plaats bij het crematorium. En je zult daar een nieuwe plaats vinden, die
gewagen zal van de vaste band, die het leven tussen ons heeft gevlochten!
Wees sterk, Moeder ! Wees jezelf bewust van het vele goede, dat jij in
je naaste omgeving zult kunnen schenken. Vind daarin je levensdoel en
denk vaak aan jouw eigen Henk, jouw eigen omdat hij met je wilde gaan
tot het eind ! Gedenk hem in zachtheid. Ik hoop, dat aan jouw afzonde¬
ring spoedig een einde komt en het normale leven ook in deze harde tij¬
den veel zachtheid brengt aan jou. Lees de gedichten waar je van houdt
en luister vaak naar het naklinken van veel muziek uit ons beider samen¬
leven. Ik kus je handen, je vingers, je haar en je ogen. Dag, Moeder Mien,
van je dankbare Dikkop!
