(2.
MAGASTEMA
En daarom Liefje, zou ik toch zoo graag willen, dat mijn
drietal niet te lang in de put zal zijn over dit gebeuren. We zijn
allen maar menschen en ik kan me voorstellen, dat we zooiets niet
zonder meer over ons heen kunnen laten gaan. Hoe meer gevoelsmensch
men is, hoe meer moeite men zal hebben om zich ermede te kunnen ver¬
eenigen. Maar, Liefjes doe je best, verzamel je krachten zoo snel
mogelijk en hef dan het hoofd en hart weer omhoog. Vraag of je de moed
mag hebben om vooruit te gaan en ga liefjes, zonder te veel om te
kijken! Zullen we het probeeren ?
Ik mag waarschijnlijk straks nog een officieele brief
schrijven, die ik zooveel mogelijk gelijkluidend zal maken, want deze
zijn mijn laatste gedachten.
O, ik hoop innig dat deze papiertjes jullie mogen berei¬
ken, hoe het gaan moet weet ik op het moment zelf nog niet. Misschien
komt er nog een oplossing. Dixje, doe met mijn spulletjes wat je denkt
dat prettig is. Jouw ideeen te dien aanzien (deftig he zou Ieks zeggen)
zijn ook de mijne. Wil je aandenken weggeven, hij weet wie mijn beste
vrienden zijn. Doe precies wat jij wilt, dat is meestal goed gebleken.
Jij Dixje, het is geen zinnelooze geprijs van me, jij bent in bijna
alles mijn wegwijzer geweest, aan jou heb ik veel te danken, heel veel
en ik stel er prijs op om je bij deze nog wel heel hartelijk dank te
zeggen voor alles wat je me in ons samenzijn hebt gegeven.
Ik weet dat je me alles vergeven zult hebben, we hebben
er nog niet over gesproken, maar ik wensch toch ook nog in deze brief
vergiffenis aan je te vragen voor al mijn tekortkomingen en ik weet,
dat ze er in menig opzicht zijn. Dank Liefste.
En nu mijn kleine peuters! Lieve schattebouten, jullie
weet wat pappie's hartewensch is. Gauw een groote steun te zijn voor
ons Mamsje, nietwaar. Zorg goed voor haar en maak het haar niet noode¬
loos moeilijk. Ik ben trotsch op jullie, dat weet je en vertrouw erop dat
jullie je in de geest van pappie's wenschen zult gedragen. Geniet
overigens van je jeugd zoo veel mogelijk en wees of althans tracht
altijd een braaf mensch te zijn, dat zal jullie wel gelukken onder
Mammie's leiding.
Dge mijn hart. groeten aan je vriendjes en vriendinnen,
die belang in mij gesteld hebben.
En Dixje zal ook niemand vergeten. Aan allen mijn harte-
lijkste groeten. Jullie drietjes in gedachten heel hartelijk en lang
omhelsd en duizenden zoempies van je trotsche
Voorloopig tot zoover.
pappie.
