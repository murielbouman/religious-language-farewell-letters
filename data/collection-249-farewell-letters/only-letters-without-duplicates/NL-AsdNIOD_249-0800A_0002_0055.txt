Vervolg afscheidsbrief G.J. van den Berg,
Ik wil ook dit laatste kantje nog vol maken omdat wij voor de laatste avond
staan. Moeder, laat dit je troost zijn. Wij gaan naar Jezus toe. Moeder,
Jezus, Uw verzoenend sterven is een rustpunt voor mijn hart. Moeder, Vader
broers en zus, ik ben rustig en volkomen overgegeven, aan Hem? Jezus, de
redder der werled. Moeder als je me niet meer mag ontmoeten, dan weet je dat
je mee eens bij Hem zult weerzien. Geliefden, ik weet dat het verschrikkelijk
hard voor jullie is. Maar ook een genade, dat je zoon door de hand Gods is
beschermd. Wij willen op Hem bouwen, met Jezus voor oogen willen wij dat ook.
Moeder, Vader, broers en Zus, dit nog. Mocht ik zooveel verkeerd gedaan hebben,
wil mij dat vergeven en bidden dat Hij je kracht mag geven voor troost en bij
stand. Ik dank jullie allen voor hetgeen jullie voor mij gedaan hebben en dat
jullie me geholpen hebt met alles. Moeder, de Paschen is voor bij en wij hebben
Zondag nog in de cel gezongen. Weest gegroet, gij eersteling der dagen. Morgen
der verrijzenis. Bij wiens licht de macht der hel verslagen en de dood vernie-
tigd is. Moeder ik heb veel aan U allen gedacht en veel gebeden en ik had zoo
gehoopt op beziek en vorige week werd het mij beloofd, dat ik bezoek mocht
hebben op de veertiende, dat is morgen, maar het zal wel voorbij zijn, dan.
O, geliefden ik weet wat het zeggen wil voor jullie, maar weest gesterkt door
Hem, daar is kracht en troost te vinden.
Nu, ik weet niet meer, dan dit nog. Stuur Co ook een foto, of laat haar bij
jullie komen en praat met haar en zeg hee het is en was.
Nu, allerliefste Vader en Moeder, broers en zus, doe ook de groeten aan de
familie Oosterkamp in Oldemarkt, waar ook nog kleeren van mij liggen en Speel-
man en Heidema en Schrader en Koel en alle andere van mij en jullie een stevige
omhelzing en met het gezang op de lippen:
"Het zal ons niet berouwen, de keus op 't smalle pad,
Wij kennen de Getrouwe, die ons heeft liefgehad.
Vest al Uw hoop op Hem. Dat ieder het aangezicht ginds naar de Godstad richte.
Daar ligt Jeruzalem.
Je liefhebbende zoon en broer Jan.
Verdeel alles, volgens wat ik gezegd heb en weet, dat ik ook voor jullie het
leven liet.
Vader Moeder; broers en zus,
Als afscheid nog een laatse kus,
Huil niet, het is niet slim,
Het brengt ook hun geen gewin,
Voor mij, ik weet waarheen,
tot Jezus kan ik alleen,
Daarom, houd moed, het is zoo erg niet,
Vergeet jullie Jan toch niet.
Je liefhebbende zoon
Jan.
