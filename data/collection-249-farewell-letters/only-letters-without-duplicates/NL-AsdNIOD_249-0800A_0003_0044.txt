RIJKSINSTITUUT VOOR OORLOGSDOCUMENTATIE
Vervolg Nr:
- 2 -
Wanneer ge mevr. Ronhaar, Mientje of Kees mocht spreken, wilt gij hen
dan mijn beste wenschenen gedachten overbrengen, evenals mijn vrien¬
den en kennissen. Voor de tijd reikt zal ik nog eenige brieven schrij¬
Zovetven. Jan de Klerk, Willij, Dr. Talsma en Zadenius, krijg ik wel klaar,
mocht de tijd mij ontbreken, groet dan Dick en Jo, Jan van Asperen,
Tunke, tante Jane, Jan Bouman, Jan Kooistra en alle andere vrienden van
mij. Vertel hen dat mocht ik nog wel eens moeilijkheden met den een of
anderen hebben gehad, dit alles natuurlijk van mijn kant totaal verge-
ten of vergeven is.
Nogmaals het is jammer dat ik de vrede niet mee mag maken, immers ik
had altijd gehoopt, om dan met alle kracht en energie aan het vredes¬
werk, de wederopbouw, niet alleen materieel maar ook geestelijk te mo¬
gen medewerken.
Ons eigenlijke werk vangt na den oorlog eerst recht aan. Het wegnemen
der haat tussen de Volkeren, want eerst als deze verdwenen is, kan er
pas werkelijk vrede komen.
Dan eerst kan de basis der vrede, het vertrouwen, zijn intrede in de
wereld maken. Werkt U er op Uwe wijze ook aan mede, bedenkt verbeter
de wereld, doch begin bij jezelf.
Willy heb ik uitvoerig geschreven, hoe het met de enkele bezittingen
die ik nog heb moet gaan. Wilt ge haar nog bedanken voor de toezending
der kleeren, ik ben daar zeer erkentelijk voor.
Vader ik moet gaan eindigen, nogmaals wees niet verdrietig. We moeten
in het onvermijdelijke leeren berusten. We moeten leeren zeggen, "Uw
wil geschiedde" en dit is dikwijls o zoo moeilijk.
Over enkele uren hoop ik vereenigd te worden met al degenen, die mij
lief en dierbaar geweest zijn. Ik wil dan ook sluiten met het gedicht,
dat ik van deze dominee,
gisteravond gekregen heb en dat luidt:
Wat de toekomst brengen moge,
mij geleidt des Heeren Hand,
Moedig sla ik dus de oogen
naar het onbekende land.
Leer mij volgen zonder vragen,
Vader, wat Gij doet is goed;
Leer mij slechts het heden dragen
Met een rustig kalmen moed.
Gezang 300 : 1
Uw zoon
Henk.
God behoede U en leidde U
in Uw verder leven.
