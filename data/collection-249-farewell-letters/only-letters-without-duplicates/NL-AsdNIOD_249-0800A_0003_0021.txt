Typoscript afscheidsbrief RAHL Voitus van Hamme
Niod nr toegang 249-0800A, inv.nr S
111
den Haag
Amsterdam, 4 nov. 1942
Lieve beste Schat,
Hedenmorgen om half zeven werd ik
gewekt om mij vlug aan te kleden, ik kwam toen
op de wacht en toen werd mij het vreeselijke lot me¬
degedeeld dat het gratieverzoek waarop wij zoo vast
en zeker gerekend hadden afgewezen was en de
straf hedenmorgen om half negen voltrokken zou
worden, ik was hier natuurlijk geheel onderste boven
van, maar ja er is nu niets meer aan te verande¬
ren, ik moet je gaan verlaten je begrijpt hoe zwaar mij
dit valt ons goede prettige leven wat wij al die jaren
samen hebben gehad is het eenige wat jou overblijft
maar ja je kunt ook hieraan prettig terugdenken
daar wij die tijd samen in een fijne goede verstand¬
houding en liefde voor elkaar hebben geleefd, dat
kan niet iedereen zeggen. Dat hadden wij gisteren
toen je bij mij op bezoek was niet gedacht dat dit
ons laatste samenzijn zou zijn en dat het onafwend¬
bare reeds zoo dicht boven ons hoofd hing. Op het
oogenblik is Dominé Bos hier bij mij, dit is een
Dominé uit den Haag die mij de laatste bijstand zal
verleenen, deze heer zal mij met alles helpen wat
mogelijk is. Wat is het nu vreeselijk voor onze Piet
dat hij mij niet meer zien zal, was hij nu nog maar
1 dag eerder hier geweest, dan had ik hem tenminste
ook nog gesproken, maar enfin dan is hij tenminste
thuis en kan hij je in de moeilijke dagen die voor je
komen gaan terzijde staan en je helpen, ik hoop dan ook
voor jou dat hij zich nu werkelijk als man zal gedra¬
gen en je helpt zoo goed als hij kan. Nu lieve beste
Schat ik dank je nog eens hartelijk voor alles wat je
voor mij gedaan hebt gedurende al de jaren dat wij
samen waren en nog speciaal voor de laatste weken
die je mij hier zoo prettig verzorgd hebt. Mijn zakje
ondergoed en etenswaren die hier zijn krijg je terug
en kun je nog verder verwerken. Wat betreft het toe¬
stel van Fraulein Stahl, die zou mogelijk zijn
dat het in de winkel is om geveild te worden,
dit is een Zeiss lkon Ikonia 6x 9 (...) Zeiss Tessar 4,5
Compur met of zonder (...), dit weet ik werkelijk
niet meer, maar het zal dan wel in de lade
liggen, dan moeten ze dat maar even opzoeken.
