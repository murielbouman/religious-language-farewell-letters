Afscheidsbrief van den K.P.er Fokke Jagersma. Geboren 12-9-1920 te
Gasseltenijeveen, woonachtig te Meppel. Gefusilleerd 14 April 1944
op de Waalsdorpsche vlakte.
13 April 1944.
Mijn lieve Moeder, Tiets, Zusters en Broers.
U zult waarschijnlijk schrikken als U deze brief leest, daar dit mijn
afscheidsbrief is. Vandaag ben ik veroordeeld tot den kogel. U moet over
mij niet treuren want ik ga naar het Vaderhuis, waar ik bij Jitsken en
ra zal zijn. En dat is het toch wat wij allen eenmaal hopen te bereiken,
Wat is het aardsche, vergeleken bij wat ons Boven wacht. Ik vrees den
dood niet, want ik weet mij het eigendom van Christus en niets kan mij
van zijne liefde scheiden. moedertje, bid God om kracht in deze uren van
beproeving.
Het heeft mij wel gesmart dat Pa is overleden en vooral daar ik later
hoorde dat Pa vlak na mijn arrestatie reeds was overleden. Maar wat God
doet dat is welgedaan en ik dank God, dat Pa dit niet behoeft mee te maken
Ik dank U allen voor wat gij voor mij geweest zijt. In het dagelijksch
leven leek het wel eens of de liefde tusschen ons als broers en zusters
niet zoo sterk was, doch ik heb het ondervonden hoe groot onze liefde
onderling is. Vooral Sjoerdje, Hinke en Froukje dank ik voor alles, wat ze
als zusters voor mij hebben gedaan. Ook groet ik hartelijk mijn broers en
Joke. Tevens zwagers, schoonzusters, neefjes en nichtjes. Weest allen
Gode bevolen stelt Uw vertrouwen op hem, Hij zal het maken. En deze schei¬
ding is maar voor kort, want eenmaal zien wij elkander zalig weer en
scheiden nimmer, nimmer weer. Mijn fietsje, ook voor jou zal het niet
meevallen, maar als je in het geloof op Christus ziet, dan is het goed.
Meiske, wat beteekenden wij toch veel voor elkander. Misschien heb ik
te veel van je gehouden en te weinig van Christus en dat God mij daarom
langs dezen weg leidt. Doch in ieder geval, zooals hij het doet, is het
goed. Meiske, het hoof omhoog en het hart naar boven. Groet je ouders,
broersm zusters en schoonzusters van mij. In het bijzonder je ouders
henny en Janny en Rieni en Annie. Treur niet over mij, maar weest dankbaa:
dat God mij in zijne oneindige liefde als zijn kind heeft willen aannemen.
Want is het niet heerlijk Gods kind te zijn. Nu begint voor mij het leven
pas. Want wat is dat aardsche vergeleken bij de heerlijkheid die mij
boven wacht. God zal jullie de kracht schenken, gelijk Hij mij de kracht
heeft geschönken. God is mij in alles nabij geweest en thans heeft Hij
ons als vier vrienden de laatste uren bij elkaar gebracht. En onder ge¬
meenschappelijk bidden en zingen zullen wij de Heerlijkheid Gods ingaan.
Meiske, wij hebben elkander niet meer kunnen zien, maar het laatste af¬
scheid van jou was zoo goed, dat ik het niet beter kon verlangen. Het was;
alsof ik op dat moment er een onbestemd gevoel van had, dat dit het laats¬
te op aarde zou zijn, maar meiske, het is slechts voor een kleine tijd
en dan zien wij elkander voor eeuwig weer.
Nu, lieve allemaal, ik eindig maar daar ik nu alles heb geschreven
wat ik te zeggen heb. Dat God U allen genadig zij en Uw geloof verster-
ken moge en dat gij kracht ontvangt om alle van zijne hand te aanvaarden.
moeke, Tiets, Sjoerdje, Hinke, Froukje, Joke en al mijn zwagers en
schoonzusters en Familie van jou, meiske, allen van harte Gode bevolen.
Jullie allen innig liefhebbenden zoon, verloofde, broer en Oom
Fokke.
P.S. Groet ook vooral mijn broer Folkert.
