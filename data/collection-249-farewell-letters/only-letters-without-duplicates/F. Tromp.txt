RIIKSINSTITUUT VOOR OORLOGSDOCUMENTATIE
ARRRAN
KRIEGSWEHRMACHTGEFANENIS
UTRECHT.
F.Tromp.
Lieve vrouw en lieve kinderen, en al mijn familie
en vrienden.
Ik moet afscheid nemen van allen. Dit is mijn laatste
brief die jullie ontvangen zullen want wij gaan sterven. Zoo
juist hebben wij, d.i. Vijge, Hooier en ik het Heilig Avondmaal
ontvangen en nu ons laatste woord. Het is zwaar te moeten
scheiden uit dit leven, waar onze kinderen nog zooklein zijn.
Maar lieve vrouw, zie op Jezus en wijs onze kinderen op hem,
want alleen in hem is leven voor de eeuwigheid. Ik ga heen in
het volle vertrouwen op Zijne genade en Hij heeft beloofd dat
die voor tijd en eeuwigheid genoeg is. Het spijt mij O zoo erg,
dat ik geen afscheid van jullie heb kunnen nemen. Eenmaal zien
wij elkander weer, zoo God wil. Blijf steeds dicht bij hem, mijn
lieve kinderen. Hij zorgt voor U lieve vrouw, er komt nu op
jouw schouders een zware last, maar ik weet dat God kracht wil
geven, naar het kruis dat wij te dragen hebben. Al onze bezit-
tingen zijn nu voor jou, maar wil onze kinderen ieder een aan-
deneken geven van de dingen die ik steeds gebruikt heb. Wil
Leendert vragen uit mijn naam voogt te worden, en mocht deze
niet te oud voelen, vraag het dan aan Gerrit. Wil vooral Opa
bedanken voor zijn heerlijke brieven. Bedank ook den Heer Miche
Mej. Mets en J. van Manen voor hun brieven. Ten slotte moeder-
tje en lieve kinderen, vergeef me alles wat ik jullie misdaan
heb, ook dit, waardoor ik nu voor altijd van jullie weg moet,
maar laat dit een troost zijn, dat ik trouw gebleven ben tot
het einde. Joop op jou schouders rust nu een zware plicht, jij
bent de oudste. Help je moeder ook als je eenmaal getrouwd
zult zijn, blijf dan je Moeder trouw. Zus, wees lief voor Moe¬
der en Moeder probeer zus te begrijpen/ Leendert mijn jongen,
wees vlijtig en wordt een man. Minie, kleine schat. Wil Jezus
volgen je heele leven. Lieve jongens, ik laat met een gerust
hart jullie over aan de zorgen van den Goede Herder, en jullie
lieve Moeder.
Werpt al uw kommernissen op hem, want Hij zorgt voor
U. Er gebeurd niets buiten den wil van den Hemelschen Vader.
Nu neem ik afscheid voor eeuwig. Ik kus jullie allen voor het
laatst, God zij jullie en mijn ziel genadig, nu en in eeuwig
heid. Blijf steeds aan mij denken, als aan jullie man en vader
die zoo zielsveel van jullie hield. God geve mij kracht ook
in dit laatste uur.
Jullie Vader.
P.S.Zeg ook de schoolkinderen en
collega's van mij gedag.
Afschrift van de afscheidsbrief geschreven door den Heer Tromp
aan zijn vrouw en kinderen, geschreven in de Kriegswehrmachtge-
fängnis even voordat hij gefusilleerd werd.
Afschrift vervaardigd door den Marechassee J.Alberts, ge-
detacheerd bij den Politieken Opsporingsdienst te Harderwijk,
is eenluidend met het origineel.
De Marechaussee.
V.Alberts.
