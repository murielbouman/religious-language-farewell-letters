inkendkegg,
Arnt
UTRECHT 5 Juni 1943.
Kriegswehrmachtgef.
Beste Bart,
Ik heb op vele kladjes getracht een antwoord op je
brief te schrijven. De gave van het woord heb ik niet en zal je nu
maar gewoon zeggen, zonder voorbereiding, wat ik nog op het hart heb.
Je brief heeft me een buitengewoon genoegen gedaan, en kwam hij als
een bezegelende handdruk van een vrind die de instelling van den
ander volkomen begrijpt en aanvaardt, en niet met een vriendelijk be-
"Tot ziens, om die instelling heenpraat en ze negeert. Daarom
doeld.
is het mij zoo welkom, nu ik, om het zoo maar eens te zeggen, door
uitstel van executie, nog gelegenheid heb, je direct te kunnen ant-
woorden en jou tot tolk voor de andere vrienden te kunnen maken.
Zooals je inmiddels gehoord zult hebben, is het vonnis gevallen. Mi,
kennende, zul je begrijpen, dat ik verdediging geweigerd heb en geen
gebruik maakte van de gratie mogelijkheid. Ik heb bewust hoog gespeeld
en zal de volle wissel honoreeren. In volle overgave heb ik geleefd
en was fel aan dit leven gehecht. Waar ik sappen zag, heb ik ze gulzig
ingezogen, soms bitter als gal in donker verdriet, dan weer sprankelend
als gouden champagne in blond geluk. Ik heb het tot de laatste druppel
genoten. In dartele levenslust naar meer kon vaak het juist genotene
niet bezinken tot rijper ervaring en moesten vele van mijn daden ge-
lezen worden door de milde bril, die ook de goede bedoeling ziet.
En zoo vraag ik jullie te willen vergeven, waar ik misdeed, te ver-
geten als het pijn deed. Woorden om mijn dank te uiten voor wat ik
met jullie samen beleefde, heb ik niet. En zoo lig ik dan klaar voor
het startschot voor de grootste belevenis in dit leven, de tocht naar
het Andere Leven. Nu vervagen vele belangen en belangetjes en begint
langzaam aan begrip voor de waarde der eeuwige dingen, zooals jij het
noemt Bart, te dagen. Ik zie en voel dit als een groote bevrijding
van de geest, die, los van ons lichaam, objectief juister zal kunnen
handelen. En als ik in die geest over Liefde praat, niet als "the
Call of the Blood", maar als de band tusschen "Geesten", een geestelijk
bezit, dan zul je begrijpen Bart, dat ik met volle overgave verlang
noar de Reis, om dan, los van subjectiviteit beter en dichter bij de
vrinden te kunnen zijn, en iets voor hen te kunnen doen. De "trouw"
gant ôver de Grens. En zoo ga ik dan, blij en voldaan, om aan de
Andere Kant m'n liefde te kunnen uitleven, die ik helaas hier niet
don éen wezen heb mogen binden. Bart - en alle anderen - bemint el-
kander, hebt vrede met alles, God zij met jullie. Een warme kus voor
de vriendinnen en een harde handdruk voor de vrinden. Dank. Adieu.
Gerard.
