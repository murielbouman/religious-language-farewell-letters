Brief van Fokkd Jagersma geschreven tijdens zijn gevangenschap
in Scheveningen;
KPer uit Meppel.
fschrift;
Vrijdagmiddag 3 uur 10/3 ’44.
Mijn dierbare ouders, Meiske, Zusters en Broers,
Heerlijk dat ik weer wat van mij kan laten hooren. Ik maak het geestelijk
en lichamelijk uitstekend. Mijn eenigste zorg is nog dat het U allen te zwaar
zal vallen. Als ik maar weet dat U alles aan God toevertrouwt, dan is het goed.
Jij ook meiske, je maakt een zware tijd door, maar niet opstandig worden
Tietje! God, die ons zoo liefheeft, dat Hij Zijn eigen Zoon overgaf in den
dood, weet in Zijn oneindige liefde beter wat goed voor ons is, dan wij mthet
met ons aardsche verstandweten.
Wanneer God mij weg wil nemen, dan is het goed. Ik kan het dankbaar en be-
reidwillig aanvaarden. Deze scheiding zal slechts kort zijn en dan zien wij el-
kander weer om nooit weer te vergeten. Wanneer wij maar het oog op Christus ge¬
vestigd houden, dan is er niets te zwaar. En wanneer wij gedenken dat wij Gods
kinderen zijn, dan zijn wij niet te beklagen, doch te benijden. Wij hangen te vell
aan aardsche dingen inplaats aan de Hemelsche.
God heeft mij op dezen weg gezonden om dit te belijden. Ik heb het eerst
moeilijk gehad, doch nu kan ik mij geheel aan de wil van mijn Gog onderwerpen.
Wat heb ik heerlijke uren doorgemaakt. Ik was zoo dicht bij God, dat ik wenschte
dat Hij mij maar wegnam.
Steeds bid ik tot God, dat Hij jullie allen het Geloof en de kracht mag
geven alles geduldig te dragen en in dit alles Gods Hand te zien. Wat jammer
dat U vorige Vrijdag niet kon komen. Dit is echter mijn schuld, daar U eerst op
het Binnenhof moet zijn om kaarten te halen. Wanneer Pa en Moeke komen, mag er
nog een meekomen daar het anders te ver voor hen is. Feertien dagen later mogen
er dan weerd twee komen. Doe maar zooals ik reeds heb geschreven. Het is mij
toegestaan dat U een pakket meeneemt. We ziiten met z'n drieen, dus U weet wel
wat er noodig is. Het bezoek is alleen op Dinsdag en Vrijdag. Hoe het met U allen
gaat, hoor ik dan wel. Schrijft U allen op bijgaand papier terug. Vooaral Pa,
Tiets, Hinke en Sjoerdje.
Zoo de Heere wil, tot spoedig.
Uw liefh; Fokko.
