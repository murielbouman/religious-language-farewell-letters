Afscheidsbrief van den K.P.er Gerard Jansen, geboren 13-2-1923 te
Meppel, wonende te Meppel, Kruisstraat.
Gefusilleerd op 14 April 1944 op de Waalsdorpsche vlakte.
Liefhebbende Vader, Moeder, broers en zusters, Grietje, familie en
kennissen.
Het is de laatste keer dat ik U schrijf. Het is hard: voor jullie, die
achterblijven is het veel moeilijker dan voor ons, want wij vieren:
Jaap, Fokko, Henk en ikzelf berusten in ons lot en zijn bereid te ster¬
ven. Ik ben zoo geweldig rustig, de Almachtige geeft mij kracht en
hoop ook dat jullie daar kracht van krijgen, want anders is het niet te
dragen.
Het was vroeger gemakkelijk om te gelooven, maar nu, in de laatste uren
komt het er op aan. Maar ik heb geworsteld met den Vader in den Hemel
en Hij heeft overwonnen.
Ik heb van morgen de doodstraf gekregen en nu is het wachten op het
vonnis, er was niets meer aan te doen en heb ik gezegd: mijn leven is
in Gods Hand en dat te gelooven en dat te belijden geeft kracht en moed.
Want ik kan zingen en ach, laat ik ophouden en het jullie niet moeilijker
maken. Delf vrouw en kindren 't graf, neem goed en bloed ons af, Wij
gaan ten Hemel in en erf en Koning krijken.
Grietje, berust ge er in, want het is voor jou moeilijk, maar ik hoop
dat wij elkaar spoedig boven weerzien, want daar is het toch heerlijk.
Vader en Moeder, Grietje, laat dat een troost zijn, want er gebeurt
niets, bij geval ook dit niet.
Gedenk ons allen)
Dan neem ik afscheid van jullie allemaal. Doe de groetên, ook aan vrien¬
den en bekenden.
U, zoo erg liefhebbende zoon
w.g. Gerard
Ps. 42, 91, 118.
De Heer is mijn Herder.
Ga niet allen door 't leven.
Daar juicht een toon.
'k Wil U, O God, mijn dank betalen.
Dezeliederen werden ondermeer gezongen de laatste nacht in de cel.
