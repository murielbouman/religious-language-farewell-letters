Eindhoven, 4 Juli
Lieverds,
Ik ben klaar met m'n werk. Morgen rep Frans
Duimen jullie voor jullie arme Betty? Maar ik 
heb 't goed geleerd, dus ik heb goede moed.
Maup is naar Hilversum hé? Gister heb ik
hem wat bessen en chocola gebracht, heb maandag
al. Maar nu kunnen we onze zolen sparen, hij
is vertrokken. Hé, ik vecht al de hele dag tegen
een vlo, maar ik kan hem niet krijgen. 
Hoe is 't in Groot Mokum? Zijn jullie al naar 
Hilversum en Den haag geweest? Hoe is 't met de fam
Davids en de Franken?
Is Hansje al bij je geweest? Ze zou de koffer(s)
gelukkig meebrengen. Wij hebben pech 4 Augus
tus begint de vacantie. 't is niet officiel, maar
toch rekent iedereen er op. Jullie denk ik ook maar
alhoewel onze Gymafdeling 15 Juli krijgt. Maar
die hebben 't ook wel verdiend, die hebben al die
tijd hun hoofden volgepropt met Grieks en Latijn
Brrr!! Ik weet wel wat ik liever doe!
Hé, ik voel nu elk ogenblik die vlo, dan hier, dan
daar, maar als ik dan kijk is hij er niet. Ba, ha!
Mies is weer in een ongenaakbare bui. Dan is
ze vreselijk, je bevriest gewoon in d'r nabijheid,
zo ijskoud doet ze. Als ze zo is, ben ik altijd blij,
dat ik met haar niet altijd hoef samen te leven
En ik heb me ook voorgenomen, altijd te prober
