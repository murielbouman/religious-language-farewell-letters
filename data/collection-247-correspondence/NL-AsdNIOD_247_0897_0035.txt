een
hebben we met Pasen ieder twee een. Ik heb aan Hans een
gezellige vriend. Ik vindt het erg fijn, dat jullie weer een
mud aardappels gehad hebben. Dan Dat is toch lekkerder
dan tulpenbollen. Ik mocht van de week op het land
het paard ook een paar keer mennen. Verleden week
is het de hele week schitterend weer geweest. Dat is erg
fijn. Ik schrijf - meestal Zondags, maar niet altijd. We
hebben hier nu ook al in misschien geen vier weken electrisch
licht. We hebben gelukkig nog wel kaarsen. De dagen lengen
gelukkig. Het is tot kwart over zeven licht. Als het de
zomertijd begint verzetten we de klok niet. In de kleine
boerendorpjes doet dat niemand. Eigenaardig hé? Dus als
het in Amsterdam bijvoorbeeld twaalf uur is, dan is het
hier elf uur. We springen hier vaak met de polsststok. Verleden
week sprong ik over een sloot van wel twee en een halve
meter. Ik kwam met m'n voeten op de wal, maar met
m'n rug in 't water. Ook ben ik wel eens midden in
in de sloot. Dan doe ik maar droge kousen aan. Mijn
pleegmoeder vindt het niets erg. Een paar dagen geleden
hebben we zes grote halveren naar het land bij Piaam
gebracht. Ik was een echte koeienjager. We kunnen
hier nog genoeg stoken. Hout genoeg. Allemaal van die
zeedijkspalen. Ik vind het hier niets naar, het kerk gaan
Ik vind het erg gezellig. Je kent elkaar allemaal. Waarom
nu Nico het zo naar vindt snap ik niet. In de brief
werd gevraagd, of er geen kans bestond om aardappels over
te sturen Hier in de buurt zijn niet veel bouwboeren.
Alleen grasland. De burgers hier kunnen ook bijna geen aard,,
appels meer krijgen. En in Harlingen vertrekt de Stãnfries
Als het kon, zou ik het graag doen. We hebben pas weer
een aardappelkuil opengemaakt. Red star. Maar ja, we
geven er veel van weg. Nu ik eindig mijn brief, en een
dikke zoen aan allemaal. Tot volgende week. Dààààg
Jan
