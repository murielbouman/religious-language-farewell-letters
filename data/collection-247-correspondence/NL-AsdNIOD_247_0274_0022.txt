Zondag 14 April 1945
Beste Betty
Eindelijk zal ik je eens wat van ons laten hooren
Je zult al wel eens naar de post uitgekeken hebben
maar wij hebben ook een paar drukke weken achter
de rug. Wij zijn vandaag precies 3 weken hier. Nou
Betty als je dat gezien had, toen wij thuis kwamen
Ik wist niet wat ik het eerste aan moest pakken
Ik ben een heele week aan de gang geweest om alles
een beetje op zijn plaats te krijgen. Ik ben ook
verschillende dingen kwijt. Al de bordjes van het
ontbijtservies, de borden van het eetservies, al mijn
vorken en lepels en nog veel kleinigheden. In H Blerick
waren ook geen borden of kopjes meer van ons. En
dan de kachel, de klok en de overgordijnen hebben
wij ook nog niet terug. De stoelen wel allemaal.
Maar enfin, er zijn wel menschen die alles kwijt zijn.
Wij zijn er nog goed afgekomen. Wij kunnen tenminste
in ons huis wonen. Van Ooyen kan niet meer wonen
Die zitten in de Boekend. Maartje en Sieds wonen weer
in het huis van Crijnen. Pa en Moe wonen zoolang
bij haar. Wim en Adrie zijn bij Cor en mij schoon-
moeder is nog bij ons. Ik heb ook nog kleeren van
jullie gevonden. Deze week heb ik Adrie een pakje
meegegeven omdat ze met Pietje en Rinie naar
Eindhoven zou gaan, maar dat is niet doorgegaan
want de auto kwam niet opdagen. Misschien dat
ze nu deze week komt, dan brengt zij het wel
mee. Het is nog niet alles, maar anders wordt het
zoo'n groot pak. Dat kan zij toch niet meenemen
