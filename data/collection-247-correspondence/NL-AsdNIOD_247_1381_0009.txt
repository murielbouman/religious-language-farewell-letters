Hoorn   29 .   Maart .    '37 . 
Lieve Jeannette . 
't Is nu Maandagnacht en dus moet er
gezorgd worden dat de post voor morgen klaar komt. In al die dagen heb 
ik  ??? niets meer gehoord van je ;  ik ben benieuwd hoe je 't maakt en hoe
je ervaringen zijn van Deventer. 
Met mij gaat 't hier best. Om geen wartaal
te gaan spreken zal ik maar een chronologies verslag afdraaien :   Zaterdag
kwam ik in Amsterdam aan, enigzins uitgeput door wind en hagel, maar
met een rijk gevoel door de vele cigaretten . Daarom   Aan de overkant van
't IJ heb ik m'n fiets in bewaring gegeven en ben met de bus naar Hoorn
gereden om niet al te laat en te nat aan te komen. Daar had je bij moe - 
ten zijn. De bus reed tussen twee grote kanalen, langs spiegelende 
meren , onder de volle maan naar 't oude Hoorn. Onderweg kwamen 
we nog lang een verongelukte bus die de weg af 't water in gereden was. 
In een druilerig regentje stond ik aan de kant van de weg 
bij Hoorn  op zoek naar mijn slaapstede. Natuurlijk wandelde ik een 
poosje door de modder onder aan de dijk om tenslotte tot de ontdekking 
te komen dat dat ik voor niets zoover gemodderd was : ik was te vergelopen. 
Een laag huisje bleek tenslotte 't ??? te zijn : volgens afspraak 
ging ik achter in ;  niemand thuis : sjokt 't hele gevalletje door, op zoek naar
licht . Daar komen de anderen al aan : voorzichtig sluipend , want misschien
is er wel een dief in huis.  De modderige voetstappen ( ik had vergeten m'n
schoenen schoon te maken, zooals altijd) waren overal te vinden. Enfin de 
ontmoeting verliep zonder schedelbreukjes . Vlug gegeten en toen maar gaan zitten 
in de beloofde stoelen.   Een beetje nagenieten over de autobus , met de vele 
