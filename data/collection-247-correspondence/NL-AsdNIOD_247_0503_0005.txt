den Haag 23 - 1 - 44
Aan mijn lieve strijder in de vreemde.
Wanneer ach wanneer zal de tijd daar zijn dat ik niet meer per brief
met je behoef te praten, maar we weer tegenover elkaar mogen staan. 
Dikwijls vraag ik me af, of het wel ooit zal gebeuren. Ik weet wel de Heere
is machtig het voor ons schier onmogelijke te doen, maar met ons menschelijk
denken, kunnen we het haast niet meer gelooven. Deze
week
is er in en om Berlijn
weer zoo veel stuk gegooid, en naarmate de stad verdwijnt worden de kansen
om aan de terreur te ontkomen geringer. O Henk als ik denk aan al die angsten
die er uitgestaan worden, wanneer er alarm gemaakt word met het daar op
volgend geweld van wreedheid en vernieling, dan is het of je het soms niet meer
verwerken kunt. Daarom vroeg ik je er iets van te schrijven, omdat het goed
is voor ons, dat meer in 
mee
te leven, wijl wij tot nog toe gespaard bleven van dat heel 
vreeslijke. Het kan ons slechts uitdrijven tot bidden, en smeeken tot God om uit-
komst. Hoe meer de beslissing nadert hoe angstiger het hier ook wordt wijl langs de
geheele kust, alles oorlogsdoel is geworden. Als er 's avonds of 's nachts gevaar dreigt
hier is geen alarm, alleen maar op den dag. Vreeslijk is het als je 's nachts hoort dat
er zooveel machines over gaan, en je hoort al telkens een bom vallen, hartverscheurend
rend te weten, het gaat om den vijand, maar ook je geliefden in de verte worden
mee de dupe. Wat kan toch de haat de mensch ver brengen, is de mensch nu
het schepsel naar Gods beeld geschapen, en kan die nu zoo duivels zich ontpoppen
Zoo boos dat hij van nature God en zijn naaste haat, is de mensch zonder God
welk een groote genade, als we door Jezus bloed en dure wonden tot andere
menschen zijn geworden, al woont de zonde dan nog in ons, we worden toch niet
door haar overheerscht. Gelukkig mag ik weten dat, het goeds genade is die ook
jou kracht geeft om dit zware pad te gaan. Henk, menschen kunnen niet helpen,
dreig je moedeloos te worden, grijp altijd je Bijbel, wil mij voor struikelen 
behoeden, en ga mij met Uw heillicht voor, schreef ik er voor in. Laat die
bede je sterk maken om Gode niets ongerijmds toe te schrijven. 
Voor mij is dit gescheiden zijn nooit zoo zwaar als voor jou, want jij hebt er nog
vele ontberingen bij en allerlei gevaren omringen je, toch voel ik dit, als ik zelf me
niet gedragen wist door Gods hulp en de wetenschap het is een kind van God
die je thuis mist, ik niet gelaten kon zijn. Nu weet ik deze weg is door den Heere
nodig gekeurd, tot ons eeuwig heil, zouden we in voorspoed wel ooit zoo dicht
tot Jezus zijn gekomen? Je schrijft dat je Oudejaarsavond naar Berlijn in de
kerk geweest ben. Is dat gedeelte dan nog intact, zoodat je daar 's avonds nog naar
toe kunt gaan. Jullie behoeft dan ook niet om 11 uur binnen te zijn zooals hier
en is dat Kerkgebouw dan verduisterd? Wij gaan 's middags, alleen de Valkenbosch
kerk hebben ze deze winter verduisterd, zoodat daar 's avonds vergaderd kan worden
ook als er door de week eens, gesproken word, dat was vorige winter niet mogelijk
dan werd het Zaterdagsmiddags wel gedaan, maar dat trok helaas geen menschen
Verschillende menschen hebben hun bezigheden ook zaterdagsmiddags.
je schreef al eerder geschreven te hebben, dat er bij de eerste aanvallen verschillende
