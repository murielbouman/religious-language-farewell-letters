a/b S.S. Pasteur 15 Febr.
Lieve Vader en moeder
Zoals ik in èèn van m'n laatste brieven
beloofd heb zal ik jullie even schrijven
hoeveel pijpen dat ding heeft, we heb
ben weer pech gehad hoor, het is er
maar één, maar het is wel een mooie
grote. Opvallend is verder dat hij nogal
vooraan op het schip staat. Tot zover
het onderwerp ,,pijp".
Jullie hebben er natuurlijk niets aan om
bij de boot te komen kijken. Aangenomen
dat we elkaar zien tussen de menigte, hou
dan kunnen we een uur naar malkander
kijken en schreeuwen dat we nog gezond
zijn. Dat neemt natuurlijk niet weg dat
jullie toch komen. Ik zal daarom proberen
enigszins uit de leggen waar je me ongeveer
zult kunnen vinden. Als jullie aan de zuid-
kant van het schip staan en dus tegen stuur-
boord aankijken dienen jullie het oog te richten
op het achterschip. Helemaal achteraan, bij 
die vlaggestok is een dekje. Wandel nu in
gedachten naar voor maar blijf op dezelfde
hoogte. op een gegeven moment krijg je dan
nog een dek boven je hoofd en even later
is ons dek
niet meer open, maar afgesloten
(vierkante)
er zijn dus raampjes te zien. Na ongeveer
6 van die raampjes begint ons ruim,
groot 10 raampjes. Ik zal proberen daaruit
te hangen. Lukt dat niet, kijk dan eens
een verdieping hoger waar grote vierkante
ramen zijn. Mocht ik daar ook niet zijn zoek
dan iets meer naar achter op het open dek
ter hoogte van ons ruim. Mocht ik zelfs
daar niet zijn dan heb je de keuze
om een knaapje tussen 4.000 andere jonge
t-jes te zoeken ofwel naar huis te gaan.
Ik hoop dat ik duidelijk genoeg ben ge-
weest met de plaats aanduiding van ons
ruim
Op het ogenblik zijn we in de Rode zee,
de hitte valt gelukkig erg mee. Op de
Sloterdijk was ik hier half dood, maar nu
is het iets frisser. Colombo en Aden hebben
we aangedaan maar ik ben beide keren
niet van boord geweest. Waarschijnlijk
komen we Vrijdag in Port Saïd en dan
kunnen we ongeveer de 24º of 25º in
Amsterdam zijn. Ik hoop de nacht van
