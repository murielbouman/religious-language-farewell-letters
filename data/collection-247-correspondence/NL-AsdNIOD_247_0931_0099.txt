XIV
't Is vandaag weer schitterend weer geweest
er stond tenminste een verkoelend windje.
We hebben vermiddag voor het eerst een
flesje bier gehad, na het eten. Dat is al de
sterke drank die hier verstrekt wordt. Dat is
zegge en schrijve  1 flesje hier in de 14 dag.
Ik denk dat het bij het volgende troepentransport
zo gaat, als je minderjarig bent, moet je
een brief van mams met toestemming hebben.
Ondanks, alles heb ik er nog 3 gehad! 1 lustte
niet, en een heb ik er georganiseerd. Je kreeg het
n.l. zo, eerst etens kaart afstempelen dan
haar laten zien en dan kreeg je een flesje, maar
ja er stonden 4 man achter elkaar toen heb
ik bij de eerste het flesje in mijn achterzak laten
glijden en bij de vierde weer genomen, dat kon
makkelijk hé, want ik had mijn tropenuniform aan
en je weet daar zitten van achteren diepe zakken in.
Morgen heb ik corvee, d w.z. badcellen schoonmaken
tot half elf 's morgens en 's avonds van 10-11.
uur. 't was n.l. zo. om zes uur opstaan en dan om
½ 7 eten, daar heb je allemaal kaarten voor.
maar nu is er een van de ondersteuning ziek en
die eet om 8 uur. ik de kaart van de zieke ge-
nomen. Zodoende lag ik om 7 uur nog te pitten.
Zodoende zag de luit mij, want die kwam is
kijken of alles nog schoon was. Hij, hè Fresco ben
je ziek en heb je je opgegeven voor 't ziekenrap-
port. Ik zeg nou luit ik geloof, dat het wel weer
gaat ik ga het weer proberen. Ik denk nou
dat is klaar. Maar nou ga ik eten. Ik zit goed
en wel, en daar komt de luit, of het zo moet
wezen, hij had de leiding van de eetzaal overge-
nomen van een ander. Weet je wat die zei:
Verdomd, dat is Fresco jij mag hier niet komen
Geef mij die kaart maar, hoe kom je daar
trouwens aan enz enz. Ik zei ik ben zo door
de controle heen geglipt omdat ik honger had.
en vanmorgen was ik te ziek, maar hij had 't door.
Zodoende morgen Corvee. Maar ja gegeten heb
ik want al moes ik er uit mijn eten nam ik mee.
XV
Land krijgen we voorlopig niet meer in zicht
volgende week Zondag zijn we in sabang en gaan voor het
eerst weer een paar uur aan land. Dat is
nodig, want ik ben ontzettend stijf, van al dat zitten
Wat doe je vanavond? Wordt dat nog wat
met die zangvereniging? En met de J.B. alles
schrijven zo nodig geef ik commentaar, pop.
Niet zeuren pop en gedachten verzetten hoor flin-
ke meid wezen, mijn vrouwtje. Hoe is 't met
mam? Met mr. Talsma, afijn met alles
in brand van nieuwsgierigheid, dat begrijp je
Ik ga weer eindigen voor vandaag. Goedenavond mijn
lieve Nel houd je goed stevig tegen mij aange-
drukt en een lange Yum van
Je
Eli.
Zondag 10 October
9 uur Indische Oceaan.
Lieve Nel!
Ik kom net van het sloependek, dat is helemaal
boven in het schip. Het was daar rustig. De
zee is vrij rustig hoewel het schip wel wat deint.
Zodoende komt er iedere dag een zieke bij.
rot voor de jongens, maar ja gaat wel weer over.
Toen de zon onderging was het weer prachtig.
Zo'n lucht zie je in Holland nooit dat is fan-
tastisch mooi, moest je eens kunnen zien. Je ziet
daar fantastische kleuren van wolken, de zee
krijgt aan de horizon door de weerschijn ook
allerlei kleuren, dat kan ik je jammer ge-
noeg niet beschrijven, ik kan het nooit zo
schrijven als het in werkelijkheid is, en daar-
om doe ik het ook niet. Ik heb zo als ik
je reeds meldde vanmorgen moeten corveën.
d.i. schrobben en dweilen in het ruim, nou
is voor een keertje niet erg dan schiet de Zon-
dag tenminste op. Wat heb je gedaan vandaag
Nel? Ben je nog wel eens naar O. Blauw
geweest of niet. En naar de bioscoop of
schouwburg? Ik ben vanmiddag ook naar
de film geweest was niets aan. Oase heette
die, een Wild West film, niks voor mij
