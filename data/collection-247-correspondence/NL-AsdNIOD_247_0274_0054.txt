H'sum 30 Juli 1945.
Lieve Betty en Eef
Eindelijk kom ik er dan nog even toe, een
paar woordjes te schrijven. Jullie begrijpt hoe druk ik het heb gehad,
het is een NS.B huis gemeubeld en wel, met alles wat erbij behoort
Ik ben nog steeds aan het opruimen, foto's en correpondentie en enz.
je begrijpt zeker wel, onverwacht vertrokken, alles achtergelaten, en ik
heb toch geen zin, om tegen facies van die luiden aan te kijken.
Het is net zoo iets als de Boob, alleen niet zoo goed gemeubeld!
4 slaapkamers boven, een met vaste wastafel. zal zien de wastafel 
uit de Boob terug te krijgen. Jacobi (de loodgieter ook weer boven water
zal me er aan helpen. Dus zullen we wel zien! schrijf je ons nu
ook eens gauw, en hoe het met de schoenenbon gaat? Heb verleden
week maandag per aangetekend expres zijn stamkaart gezonden.
Zaterdag 26 Juli kwam ik in A'dam lag er een telegram om die
stamkaart te verzenden, hopelijk is die nu onderhand al op
zijn plaats, en ik heb terug getelegrafeerd, dat die al lang af-
gezonden was! Hopenlijk komt dat nu allemaal in orde, hij
heeft gisteren een costuum van iemand gekregen, en dat wordt
nu vermaakt, zoo hoop ik dat hij er a.s. zondag een beetje
fatsoenlijk uit zal zien! Hopenlijk zijn de schoenen er dan ook
