4e brief 
Gaast 6 Februari 1945
Lieve Vader, Moeder en Mia
Twee brieven heb ik nu ontvangen. Ik heb het
nogaltijd goed. Gisteren is het laatste vette varken
geslacht bij de slager. 's Morgens hebben we hem
weggebracht om half acht en om vier uur 's middags
konden we hem halen. Twee teilen vol vlees en
twee zijden vo spek en hammen. Vanmiddag was
het electrische licht overal uitgeschakeld. We zaten
vanavonds in het donker te eten. Maar in de verte
zien we in een huisje lichtbranden. We draaien
het knopje om en jawel hoor, het brandde gelukkig
weer. Verleden week zijn alle burgers hier en in de
omtrek afgesloten van 't electrisch net, behalve
de boeren, en ik ben bij een boer. De man, die dit werk
deed, klom in de paal, en haalde er een zekering (stop)
uit. Deze zat tussen twee ijzeren klemmen. Geen
nood zeiden de bewoners, en zij deden met een
polsstok of een ijzerdraadje of een spijker tussen de
twee klemmen. Zo heeft iedereen zig zich in Gaast
aangesloten. Niemand zit in 't donker. Ik heb zelf ook
meegeholpen. Dit durven ze alleen maar in Gaast te
doen. In andere dorpen is men te bang. Nico zit
in Exmorra bij Bolsward bij een bakker. Ook wel
leuk. Hij zit maar ongeveer acht kilometer van me
vandaan. Als 't mooi weer is, schreef hij komt hij eens
op de fiets. Ik mag wel eens naar hem toe ook op de
fiets. Ik weet wel de weg er wel naar toe
