Bandoeng 27 Jan
Lieve Vader en moeder
De reden dat ik met potlood schrijf
is dat ik momenteel ziek te bed lig
We hadden het de laatste dagen vrij
druk, verhoogde waak zaamheid dus extra
wachtkloppen.Eer gister zijn we naar
Batavia geweest om kleding af te halen,
gister moest dat weer eens allemaal
geteld en uitgereikt worden en aangezien
ik tegenwoordig de fourier nog al eens
moet helpen, was ik de hele dag weer
druk bezig. Kortom ik was moe, beroerd
en snip verkouden en ben dus gewoon
ziek te bed gaan liggen, morgen zal ik
wel weer beter zijn.
Bert v.d. Assum is vandaag overgeplaatst
naar Batavia. Het is me nog steeds niet
duidelijk waarom hij dat gedaan heeft, ik 
geloof eigenlijk dat het een soort de-
mobilisatie angst is, maar ik vind toch
dat hij wel erg weinig bereikt door voor
een paar maanden bij te tekenen. 
Een dag of wat geleden hebben we een
machtig feest beleefd in Bandoeng. We wa-
ren juist op weg naar Tjimahi om door ge-
lucht te worden toen de A.P.R.A. binnenrukte 
en de T.N.I. behoorlijk klop gaf. Je kan je
niet voorstellen hoe we er van genoten hebben.
De T.N.I. heeft zich weer onsterfelijk belachelijk
gemaakt door zich in minder dan een half uur
door een handje vol A.P.R.A. uit een van de
grootste steden van Indie te laten jagen.
We ont moeten ook nog beken den bij 
de
A.P.R.A. nl een politie agent uit Pemalang
en een K.N.I.L. soldaat die ik nog kende
van verleden jaar in Tjimahi. Verder ver
telde die ex-politie nog dat er een loecah uit
de buurt van Pemalang bij was, maar ik
heb hem niet gezien. We hebben nog even
in de knijp gezeten want er ging een gerucht
dat de Hoge Commissaris ons tegen de A.P.R.A.
wilde laten Vechten, en dan
waren
we wel min of meer gedwongen geweest
om te deserteren wat nu ook weer niet
zo leuk zou zijn geweest.
