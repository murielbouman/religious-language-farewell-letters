zin om verder over dit onderwerp door te gaan,
iedereen heeft zijn eigen strijd te strijden en
zijn eigen moeilijkheden te overwinnen. Zo 
moet ik eerlijk zeggen dat ik wat mijn verstand
aangaat altijd het meest in het Protestantisme
heb gezien, maar wat mijn gevoel aangaat moet
ik toegeven dat de Rooms Katholieke Kerk meer
mijn behoeften bevredigd. Maar wat is nu het
voornaamste?
Het is toch iets geweldig moois wanneer
een van God begenadigd mensenkind het kan
zeggen zoals die portier zei waarover je schreef:
Dat de mensen ons ons levensgeluk dat alleeen in
God ligt nooit kunnen ontnemen.
En dan nog iets anders. We staan in theorie
in ons geloof ver van elkaar vandaan, maar in de
praktijk staan we toch eigenlijk vlak naast elkaar.
Dit vooral wanneer we samen bidden tot dezelfde
God. Dat is toch zoiets onbegrijpelijks heerlijks
dat God van nietige zondige mensenkinderen
aangebeden wil worden, laten we daarom goed
voelen hoe heerlijk één  we in dit opzicht zijn,
laten we dan veel voor elkaar bidden, maar
ook beide voor de wereld die zo in nood is
