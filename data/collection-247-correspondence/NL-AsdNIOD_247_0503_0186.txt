Tilburg 22-11-45.
Beste Henk!
Op deze late avond zet ik mij neder om een
schrijven tot je te richten.
Vorige brief die ik met ongeduld af wachtte
ontving ik in dankbaarheid. Ik had je
reeds eerder terug wille schrijven maar de drukte
van wege het Caeciliafeest van ons parochieel zang
koor belette het nog. Ik was n.l. benoemd
tot "voorzitter" hun hum, van de feest Commissie
en had dus veel werk met Programma's maken.
Het feest is overigens zeer goed geslaagd.
De Geestelijkheid was er ook en we hebben veel
plezier gehad. Dat is zo 't laatste nieuws.
Ook kan ik je nog meedele dat ik van de week
naar een begrafenis ben geweest van mijn oud leeraar
waaraan ik zeer veel te danken had. Hij deed veel
voor mij en was hij dikwijls een steun  in
moeilijke zaken. Vooral wat de kwesties met
mijn stief paps betreft en op Godsdienstig
gebied. Hij was en zeer bemind figuur hier in
de stad. Hij was een bekeerling en bracht de
Ambachtsschool onder Katholiek verband.
en hij was degene die hier altijd in de devotie
Capelletjes langs de wegen te vinden was om
voor te bidden of te zingen.
