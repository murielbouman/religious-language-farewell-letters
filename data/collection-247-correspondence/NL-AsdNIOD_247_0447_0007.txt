9 juli 30
Lieve Schatten
Wat een zalig hotelletje hadden jullie daar in Maarn ,
om er zóo heen te reizen . Dus jullie hebt nu ook eens in een kasteel gelogeerd ,
is er ook nog iets ouds aan? Nog een torenkamer in ? Eenig dat jullie daar heen
gegaan zijn. - Terwijl ik schrijf , is  Albertje heftig aan 't protesteeren. Hij wil niet
dat ik eenigszins in elkaar zit. Hok is blij dat hij zich nu al niet in een hoek
laat duwen , dat belooft wat!  Eindelijk zul jullie dan een kiek van m'n buikje 
en mij hebben. Wat lijkt hij puntig hè. We zullen me nog eens in m'n blauwe jurk
die over elkaar heen slaat nemen, daarin verbeeld ik me dat je 't haast niet ziet.
We hebben een nette lingeriewinkel van de wieg gemaakt  hé?!  Over de rand vooraan
hangt de luier (flanel) , die ik bezig ben om te haken met blauwe zij , een daverend
werk overigens. Daarnaast een flanellen hempje met roze omgehaakt, dan het schortje
van mevrouw v.d. Laan om 't hekje,  aan de stang, onderaan een reformstof hempje ,
helemaal wit; blauw luierbroekje van jullie + de 2 Truitjes , nog ee flanelle hempje en
de speldenhanger van Anneke Harloff. Hoe vind je de groote van de wieg 1m. x 60 c.m.
staat wel leuk dat riet he! - Dit is m'n eenige jurk, zonder mouwen, waarin ik me
in 't openbaar kan vertoonen, de nieuwe is bijna klaar, alleen nog omgebiesd , waar-
voor ik een naaister tracht te krijgen. Vandaag had Kiti Kunst me er een beloofd, maar
ze heeft het vergeten helaas. - Deze kant van 't huis kennen jullie nog niet zoo goed
hè. Het is de kant naar de buren toe, van wier garage je ook nog wat ziet , helemaal
links.  Onze garage staat uitnodigend open voor .... de wieg ! Het openstaande
raam is van de eetkamer. Het dak daarachter is de overdekking van de achter galerij,
