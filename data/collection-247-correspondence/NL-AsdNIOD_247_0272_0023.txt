10) 
19 Februari 1944 geen inkwartiering mogen hebben
wegens besmettelijke ziekte. Daaruit maken 
wij op, dat ze van plan zijn, de soldaten in te
gaan kwartieren. Alsof hier geen prusen ge-
noeg zijn. Alle enigzins grote en geschikte
gebouwen zijn in beslag genomen, en nou komen
ze ook nog bij de burgers ook. Maar Moeder, ik
ga ophouden voor vanavond weer m'n best
gedaan. Dàdà, heel veel kusjes van Betty.
Donderdag 30 Dec.
Lieve Mammie.  Vandaag
heb ik weer eens een
beetje veel nieuws. 'k zal beginnen bij
't begin. Dat begin was een schrik, waar
ik van beefde; 't was een overvalauto met 3
moffen (geen groene) die hier voor de deur
stilhield. Eef en ik voor we iets gezien
hadden naar achter. Ik had alleen de
auto gezien, maar ik was wég, ik bibberde.
Maar in die tijd dat we naar achter liepen
dachten we „inkwartiering". Dus zakte de
schrik weer wat af. Het duurde wel
10 minuten voor die wagen ophoepelde.
Maar wij zijn die tijd natuurlijk achter
gebleven. Later hoorden we, dat ze bij een van
de buren geweest zijn. Die man was met
verlof uit D. en waarschijnlijk niet terug
gegaan. Maar wij hadden toch maar de
schrik, dat kan je je natuurlijk wel inden
ken. Vanmiddag hebben we ons ook
gewassen, dan hoeft dat morgen niet te gebeu
ren, want 't is morgen toch al zo'n gekke 
dag, Vrijdag-Zaterdag en dan 2 Zondagen. En ik
heb vanmiddag m'n haar ook gewassen
maar O Liena, wat heb ik je gemist!!!!,
wat gaat dat lastig als je het zelf moet doen!!
11)
En m'n haar zit nou zo belabberd! Ik denk
dat het aan m'n bandje ligt. Ik ga mor
gen speldjes kopen, want al hou ik m'n band
je nu nog in, eerst daags zal hij het wel
afleggen. Hij glijdt aldoor naar achter, of van
m'n hoofd af. En nu nog iets ?????
bijzonders. Je weet dat ik m'n plisé rok nooit
graag droeg hé? En dat hij me de laatste
tijd veel te warm was. En je weet ook dat
er van achteren van die achterlijke plooien
in zaten. Nu had ik het vanmiddag zo met
Eef over haar rok, die haar helemaal niet bevalt.
En toen zei ze:„ Waarom draag je die plisérok 
toch nooit?" Toen heb ik hem gehaald en hebben
we samen geprobeerd een van die plooien eruit
te halen. maar 't lukte niet. Dus heb ik hem 
weer weggehangen. Maar even later hebben
in een gekke bui elkaars kleren aange
past en toen heeft Eef mijn plise en ik haar
rok aangetrokken. Die rok van haar die leek
me altijd al zo fijn, en vooral toen ik hem
aanhad, dacht ik:„Hé, ik wou dat die van mij
was." En Eef zei: „Jouw rok zit me veel prettiger
als de mijnen." En toen hebben we besloten
te ruilen. Ik dacht dat jij het ook wel goed
zou vinden, want je hebt meer aan een rok
die je draagt dan aan een die in de kast hangt.
Ik heb een stukje van de stof afgeknipt,
dat zal ik sturen, dan kan je zie
geen slechter ruil gedaan heb.
Hij zit me echt fijn.
Morgen heb ik geen gelegenheid te schrijven, want
we gaan tot 4 uur naar Tantes ouders bah!
Ik val vast in slaap, wat willen ze al die tijd
beginnen. Maar ja, tanden op elkaar, niets
