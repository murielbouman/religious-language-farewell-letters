Dr. Ir. Tan Sin Hok
BERLAGEWEG 3
BANDOENG.
1 Juli '30
G. Vandaag is het weer de prettigste dag van de maand, vooral tusschen 12 en 13 uur. Dan
zie je overal blijde gezichten, vriendelijk lachende monden, van de hoogste tot de laagste ambtenaar,
want het is de eerste van de maand en de geldbuidel wordt weer gevuld. Aldus zijn we vandaag
ook erg blij en gaan we vanavond naar de kunstkring, per auto nog wel om naar de Hongaren te luis-
teren. - Mijne beenen zijn nog moe van de week-endtocht naar de Papandajan, een groote, werkende
vulkaan Z.O. van Bandoeng. De tocht begon Zaterdagmiddag - we waren met ons achten, waaronder
wie
drie dames, waarvoor ik respect heb, want het was heusch geen achternamiddag wandeling _ eerst per
auto naar een thee onderneming op Pengalengan, en toen te voet naar de Top van bovengenoemde
vulkaan. Overnacht werd in een Pondok (= huisje) van den Vulkanologischen dienst op +- 2400 M,
vlak boven de krater. De haard brandde zoo knus, het was een echte winterkoude. Drie molton
dekens op bed, koude lakens, huiverende tooneelen bij het naar bed gaan, je deed er heusch niet
langer over dan noodig was , precies als in Holland. Ik heb me door de kachel laten gaar roosten .
met het gevolg dat ik winterteenen kreeg. 's Ochtends was de temperatuur even boven het minpunt.
Van de mauis kamer werd zonder meer geen gebruik gemaakt. 's Nachts had het gerijpt. Hoe vindt
U dit toneeltje in de tropen. Heerlijk om eens een nacht winterkoude mee te maken. Toen ik de vol-
gende dag in Bandoeng terug kwam, vond ik het bepaald warm. De pondok ligt in een oerwoud, waar
panters en wilde zwijnen leven. Geen gevaarlijk wild , zooals het eigenlijk bijna nergens gevaarlijk is om
met ( een groot
's nachts in een oerwoud te wandelen , tenminste als je in gezelschap bent. De beesten zijn blijkbaar bang
voor menschen. De volgende dag zijn we verder getrokken naar een pas ontdekten ouden krater, de zoog.
Kawak (= krater) Primula, genoemd naar de plant Primula, die daar in het wild groeit. heel eigenaardig
dat deze plant hier in Indie op slechts enkele plaatsen groeit. Het groeide op een Hollandsch weitje
dat te midden van een oerwoud ligt. Van 's ochtends 8 tot 's avonds half 7 waren we aan de klim ,
rijst Uw respect niet voor die drie damens, die alles mee hebben kunnen doen? Als U in in IndiÃ« zit
en U wilt de Hollandsche winter weer in uw herinnering brengen, dan gaan we naar de Papendajan. Jammer
dat die tocht zoo zwaar is :  2 uur per auto eerst en dan nog 3 uur loopen.
