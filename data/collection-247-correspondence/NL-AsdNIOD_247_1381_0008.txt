II
zijn en duur betalen. Ik word hier gewoon menschenschuw. Als ik er
aan zit te denken dat 't zoo nog 2 maanden moet duren, Terwijl 
1 maand me al zoo lang leek dan begrijp ik niet hoe ik die door
moet komen. Jij zult af en toe misschien wel 't zelfde hebben maar
je hebt tenminste thuis nog wat afleiding. Hier kan ik van 's morgens 
vroeg tot s'avonds laat zitten lezen en verder niks. 
Als je eens wist hoe lang ik al dat verdomde kantoor van je vervloekt;
daar denk je nu nog steeds meer uren per dag aan als aan onze
eigen toekomst en aan onze eigen moeilijkheden . Vind je dat zelf ook niet al 
te gek worden?  Een meisje moest nooit naar een kantoor gaan, en 
als ze wilt trouwen behoort ze er zeker niet meer te .werken. 
Babylief, kun je dat gevalletje nu niet eens een beetje handig
inpikken ?  Bv. via van Swieten vragen of als je ontslag zou vragen
want of je dan bij je ontslag zou krijgen?.  Of dat je verlof vraag zonder
salaris, tot alle lui ontslagen krijgen en dus jij ook met de money. 
Je kunt hun toch ook wel vertellen dat je wilt gaan trouwen, maar dat
je evengoed een jaar salaris erbij wel kunt gebruiken .  Dat is toch 
niets gek . En als zij 't krijgen dan heb jij er toch zeker ook rechts
op al ga je dan een maandje eerder weg ? In ieder geval zou ik 
proberen nog 1 Sept. ontslag zien te krijgen, en als 't dan niet
anders kan 1 Oct wat natuurlijk verdomde laat is.  Waarom wil je 
eigenlijk nog niet in Sept . trouwen ?  Vind je dat te vlug ? Dan kan
't natuurlijk niet  .
Heb je anders al bepaalde plannen gemaakt voor October ? 
Schrijf me daar eens over en doe 't vooral uitgebreid .  Koop alvast op 
mijn rekening een goeie vulpen dan kun je meer en vaker 
Schrijven en dan kost 't niet zoveel van je kantoor tijd . 
