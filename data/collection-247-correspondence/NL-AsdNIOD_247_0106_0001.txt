 D. WOLTERS-KAPPEY
ZEIST, 15 Sept '44
KROOSTWEG 69
 TELEFOON
2565
 Lieve Kinderen en Kikkies
Zoojuist komen we van een 
verjaarsvisite van Mevr. ter Brake. Vader heeft van
 ochtend al geschreven. We hopen dat deze brief
jelui in niet al te langen tijd zal bereiken. Het wordt
wat met alles; 't Is te wenschen dat het niet al te lang
duurt. Gisteren heb ik al wat goed gewasschen, want
de wasscherijen staan ook stop. Vandaag is het hier
weer heel rumoerig in de lucht geweest, de een zegt
het gold Soesterberg een ander zegt Amersfoort; morgen
zullen we er wel meer van horen. Vannacht zijn er
weer heel wat vliegtuigen overgetrokken. Met de levens
middelen is het ook erg. Wij hebben in vier dagen geen
boter in huis gehad, aten net als in de gevangenis
droog brood; 't zal nog wel minder worden! Laten
we echter niet ongeduldig worden; wij hebben ???
al bijna 4 1/2 gedragen dus nog even geduld oefenen
 ??? heeft gelijk: er gebeurt te veel om alles te 
onthouden. Alle dagen hoort men weer wat
anders. Och, die lieve kleintjes, zij zijn zoo bang
en het is geen wonder altijd dat lawaai en geschiet
Als zij nu maar merken dat de ouders kalm
zijn dan zal dat op den duur wel op hen terug
werken. Men durft haast niet meer de deur uit
te gaan, steeds is men bang dat er geschoten wordt
en om het minste vergrijp worden de menschen dood
geschoten. Daar komt juist weer bezoek, dus ik heb
weer verhindering. Ik heb echter echter gevraagd of ik
