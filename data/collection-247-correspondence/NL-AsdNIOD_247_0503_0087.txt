Den Haag, 20 Juni 1945
IX
Beste Kees
Eergisteren ontving ik je brief  van 14 Juni, waarvoor
mijn hartelijke dank. Je weet niet toe gelukkig ik was je
brief die je me beloofd had te zullen schrijven reeds zo spoedig te
ontvangen.
Allereerst wil ik je even vertellen wat ik in Heerlen
het gedaan. Je kan je natuurlijk voorstellen dat het voor mij erg
onprettig was om naar huis te moeten gaan zonder dat ik in
de gemeenschap van de kerk was opgenomen; daarom ben ik daar
in Heerlen (het is hier zo'n heerlijke Katholieke omgeving) er eens met
een Fransiscaner Pater wel aan praten en deze was direct bereid om
zijn best van me te doen. Vrijdag 's middags schreef hij een
brief aan den Bisschop van Roermond en de dinsdag daarop
kwam het toestemmend antwoord. Direct de volgende dag
heeft hij me voorwaardelijk gedoopt en de dag daarop ging ik
in en zusterklooster voor het eerst ter communie. Het waren
heerlijke zonnige dagen, en dit zonnig in dubbele betekenis
Direct de dag daarop ben ik naar het Haagje vertrokken en
kwam Zondagmiddag om 3 uur thuis aan. Toen begonnen de
grote moeilijkheden pas, hierover wilde ik je voornamelijk
schrijven en het een en ander vragen. Maar eerst nog even iets anders.
Op aanraden van die Pater Capucien gaf je me het
adres van Pater Piket. Ik ben hem direct op wezen zoeken.
Jammergenoeg had hij uit Tilburg nog geen post voor me ontvangen
