II
allemaal maar in Friesland komen. Ik denk altijd
maar dat als die oorlog nog lang duurt, zijn jullie
in A. allemaal dood. Vanavond kon ik mijn brief
niet af krijgen, daarom ga ik morgenochtend verder,
dus Maandag. S. Is Mia al in Schettens? Mijn pleeg
ouders hebben er twaalf jaar gewoond. Het is ongeveer
drie kwartier Ã  een uur fietsen. Als ze er is, zal
ze me nog wel eens zien. Ik kan me indenken
hoe moeder keek, toen ze Zondag Sieny de Keijzer in
de kerk zag lopen. Dat komt zo. de mensen, waar
Ze was, wilden haar niet houden, omdat ze ontevreden
was. Dat ze boter op haar brood kreeg, vond ze niet
genoeg ze wou spek en kaas, nou dat  ze zal kaas wel
eens gehad hebben. Ze wou nou weer naar moesie
toe.Ik was met een paar dagen gewend. ik praat met
mensen,  alsof het oom en tante van mij zijn
Ik help ook al. Zaterdag l.l.. heb ik de wortelen schoon
gemaakt. Vrijdag heb ik alleen al de suikerbieten door
de molen gedraaid voor 't vee.  een hele berg. Een zwaar werkje hoor
f' s Avonds de kalfjes drinken geven. De biggen van
de buurman groeien al lekker. Er zijn er vijf doodgegaan.
zo'n big heb ik nog niet opgepakt, want dan lacht de boer
je natuurlijk uit.Ik heb in het land mesthoopjes van
de koeien geslecht. Dat is uitelkaar slaan.In 't Fries
noemen ze dat donge, spreek uit :dongje. Nu papa's
brief beantwoorden. 't Koeien melken kan ik nog niet.
Ik moet het eerst in de lente (Maitijd) bij de
schapen leren.
