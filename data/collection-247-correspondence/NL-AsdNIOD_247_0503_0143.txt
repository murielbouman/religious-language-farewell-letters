Den Haag, 16 Sept '45
XIV
Beste Kees
 Even een paar letters in antwoord op je brief van
7 Sept. Allereerst natuurlijk hartelijk bedankt. Je eerste
vraag is over het latijn. Om je de waarheid te zeggen
is het nu niet bepaald allemaal erg eenvoudig. Er zijn erg
veel dingen die je gewoon van buiten moet leren, houd
je je goed aan de bepaalde regels en probeer je vooral niet
om daar buiten om iets te vertalen dan begin je er wel
een beetje systeem in te zien. In het allereerste begin lijkt
alles me helemaal een onontwarbare kluwen van uitgangen
nu ik de zaak eens rustig heb bestudeerd valt het genoeg
mee. Ik moet wel al mijn vrije tijd die ik heb er aan
besteden om namelijk het tempo van mijn leermeester te
kunnen volgen. Dit is practisch voor mij eigenlijk niet
mogelijk. Vooreerst al niet omdat ik ook een een cursus
Godsdienstleer volg en daarom ook een paar avonden per
week moet vrijhouden.                Soms valt het me wel eens
zwaar om me zo aan alle kanten plichten opgelegd te zien
dan lijkt het wel eens of het hele leven alleen een zaak is
van het vervullen van zedelijke en godsdienstige verplichtingen
Ik zeg soms, want gelukkig sta ik de meeste tijd er wel boven
en beheerst in de dingen wel in zoverre dat er mij
gelegenheid blijft om ook eens even je zelf te laten merken
een
dat je mens bent en niet een machine. Wat het lesgeld
aangaat, kan ik het op het ogenblik wel bekostigen, de
lessen zijn f 2.50 per uur . Elke week heb ik een uur les wat
dus op f 10,- in de maand komt. Vooral nu tot nog toe
het geld maar heel betrekkelijke waarde had gaf dit geen
moeilijkheden.
Op Zondag doe ik geen latijn, die dag hou ik vrij voor
