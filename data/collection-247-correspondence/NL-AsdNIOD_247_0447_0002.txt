gaat, daar ik die van Hokje kreeg. Maar m'n trouwring doet dan
maar dubbele diensten. - Zaterdagnacht was ik alleen thuis. Hok
is weggegaan met een tocht van de natuur-historische vereeniging, die
elke 3 weken een nieuwe uitgang bedenkt, waarme Hok vrij geregeld
meegaat, al teert het ook een groot deel van ons salaris op. (Deze laatste
tocht kostte wel f13,50, de vorige f7,- !) dit, opdat jullie je kunt begrijpen
waar ons geld blijft! ) Het is reuzegoed voor Hok om z'n beenen af en toe eens te
gebruiken , nu hij altijd op een stoel zit. Al 2 maanden heeft hij ook niet ge-
tennist - ik weet niet wat we met die tennisclub moeten doen , we be-
taalden net f10- entree, en steeds f7.50 per maand , wat nu wel weggegooid
is. We zullen maar pogingen doen op de Technische Hoogschool banen te
kunnen komen. _ Maar ik moet nog vertellen van mijn morgen. Ik telefo-
neerde met mevrouw Borger om haar te verzoeken een pakketje van mij voor
jullie mee te willen nemen tot aan boord en het dan over te willen geven
aan Rein, die ook met de Hamat gaat morgen. Eigenlijk hoor ik niet over
zoo'n verrassend pakje te spreken, maar dit is een bijzonder geval. De heele
inhoud is nl. afkomstig van mama. Toen ze hier was en hoorde dat wij wat
meegaven aan een kennis van jullie, wou ze volstrekt ook wat sturen  ,
omdat ze moeder graag eens iets vriendelijks wil doen. Gister bracht ze
het zaakje pas, en vanmorgen nog , ging Rein al van huis, zoodat ik
hem niet meer kon bereiken . Aldus heb ik dit er op verzonnen. Mevrouw
 Borger was er niet erg enthousiast over omdat ik zei dat het nogal groot is,
maar net komt Ardjo terug met een briefje dat ze het zullen meenemen.
Hoera!
