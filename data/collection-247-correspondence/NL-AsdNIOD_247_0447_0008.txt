de keuken en de goedang. Ziet het huis er niet mooi uit.  Het is net heelemaal
opgekalkt, zoo fijn   , voor f 10,- . Het hek is groen , elke nacht gesloten tegen
inbrekers! Het is ook heelemaal open klapbaar voor als nog eens een auto langs
zou moeten . - Ik hoop Maatje, dat je eenige luierbroekjes stuurt met bijpas-
sende gehaakte schoentjes, dat zou schattig zijn. Ik ben juist van plan een paar
schoentjes voor mevrouw Ter Haar te maken bij haar roze luierbroekje. Ik ben nog dol op
haken en breien. - Vrijdag at Betsy Thung hier, de opeens in Bandoeng was voor een
week end. Ze heeft me erg geholpen en een heel stuk luier omgehaakt. Ze was er ook
zoo „in” ,  dat ze vergat weg te gaan  , terwijl wij omtolden van de slaap. Eindelijk
om 5 uur konden we naar bed gaan ! (Dit is 's middags! ) - Het Honk Hon-
gaarsche strijkkwartet , was buitengewoon mooi , zulke muziek hoorden we hier
nog niet eerder. Prachtig samenspel en ieder in 't bijzonder schitterend. De viool erg
fijn , nooit scherp, de cel vol vuur , heerlijk die donkere tonen . Een cel doet me
altijd aan onze jeugd denken !!  Allemaal even mooi. Zooiets boeiends had ik wel nodig, want
ik heb sinds een tijdje last van m'n zij, zoodat zitten minder prettig is. De dokter zegt dat
een spier is uitgerekt en nu knijpt en masseert Hok me dagelijks, wat nu erg goed
helpt. Het is al erg veel beter, zoodat ik weer met genoegen machine kan naaien. Van-
morgen maakte ik 5 onderlakentjes en ik knipte 4 onderleggers van molton. Ik ben nog
niet geheel op de hoogte van de volgorde in de wieg van al die soorten instrumenten,
maar mevrouw Ter Haar staat me steeds terzijde. De goerita's van haar en mij liggen al
klaar, wat haar betreft zou ik nu al mogen „losbarsten” , maar ik wacht liever
want ik ben nog lang niet klaar! Over een poosje zal ik eens plaats bespreken in
Borromeüs - Ik drag sinds gister een buikband, het zaakje werd me te zwaar
