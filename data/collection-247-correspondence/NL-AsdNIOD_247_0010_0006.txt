4)
wacht even af, hoe het met dat werk loopt. Krijg ik die baan, dan
kan ik mij in ieder geval wat ruimer bewegen en dan wou ik zien
een kleine woning te krijgen. Dat zou prettig zijn; als jij dan terugkomt,
zijn wij van dien zorg ook verlost. Maar dat hangt alles nog in de 
lucht. De famile Danz is ontzaggelijk aardig voor mij, vooral Mien. Er is
haar werkelijk geen moeite te veel, allerlei belangen en belangetjes van
mij te behartigen en zij wijdde werkelijk roerende zorg aan mijn
voedselvoorziening. Je kent mijn nonchalance op dat punt, maar
iederen hier als ik vergat om te eten, ofte kooken of zoiets, kwam Mien
achter mij aan. Zij is toch werkelijk erg vriendelijk en goedhartig, al irriteert
haar nervositeit je soms. De baby groeit nu wel voorspoedig. Eerst
waren en zorgen over de voeding, die onvoldoende was, maar dat
wordt nu bij gewerkt met kunstproducten. Het andere kind is
een snertjongen. Ik hoop dat die baby aardiger zal opgroeien
Lief, ik zou wel uren zoo willen doorschrijven, maar ik er is heel weinig
te zeggen. Zelfs onbelangrijke babbeltjes zijn er niet veel. Ik heb hier dan zorg
voor een hond en dat vind ik naar, omdat hij stinkt. En ik krijgen een
siameeschen poes, een dochter van een poes, die Winnie de Poeh heet.
Ik wandel wel langs den Amstel, die niet tippen kan aan de Maas;
het wordt beter weer en dat spijt mij, omdat jij er niets aan hebt.
Dag heele lieve beer, je krijgt een heeleboel kusjes op al de zachte
plekjes van je gezicht, als je die tenminste nog hebt, nu je zoolang
geen scheergerei had. Dag mijn jongen, veel lieve groeten,
je Gerda
