Zondag aardappels met roode kool, in de week nog eens aard-
appel met witte kool en nu Zondagaardappels met zuurkool
Dit zijn Salzkartoffeln d.w.z gekookte geschilde aardappels.
We krijgen ook wel Pellkartoffeln dat zijn gekookte aard-
appels in de schil, die zijn ook erg flauw hoor. Geef mij
maar gewoon gekookte. Koolsoep, koolrapnsoep is wel
het minste dat je krijgen kunt. Aardappelsoep gaat best.
hoor. Het kan zijn dat ik je Maandag weer geld overmaak
zeker weet ik het nog niet, maar dat zie je vanzelf wel hoor.
Verleden week schreef ik je dat Mol nog niet ziek geweest
was, maar Zaterdag werd hij wat griepig en Donderdag
avond is hij pas weer aan het werk gegaan. Maar als je
ziek wordt moet je zelf naar den dokter toeloopen alleen
als het al te erg is, komt de dokter je opzoeken. Een van
ons had het zoo te pakken, dat hij naar de ziekenbarak
geloopen is met behulp van een onzer. Je hoort dus wel,
het valt niet mee om ziek te zijn hier wij ons in Duitsch
land. Nu zal ik je wat minder aangenaams meedeelen.
Het gaat al een heele tijd trouwens. Jan Kampen miste
op een dag een stuk brood, een andere dag een stuk kool.
raap. Een heele tijd niets, en toen miste een van de
nieuwe jongens ook brood, en nu een paar dagen
geleden weer een aardappels. Wij hebben wel een op
het oog, maar toch niet op heeterdaad kunnen betrappen
Ik zal je man en paard maar noemen nl Jan Jongedijk.
Want iederkeer als het gebeurde was Jan er op een of andere
manier bij betrokken Ik had hem er niet op aangezien
maar alles wijst er op. Hij is nog al hongerig moet je we
ten, maar dit gaat toch te ver, om je maten te bestelen.
