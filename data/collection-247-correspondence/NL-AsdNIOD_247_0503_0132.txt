Den Haag 2/9 '45
Beste Kees,
De gehele afgelopen week had ik me al voorgenomen om je
brief van 25 Augustus te beantwoorden, maar ik kon er maar
niet toe komen. Er waren ook zoveel dingen die me in beslag
namen. Allerenst ben ik drie weken geleden met latijn
begonnen en je weet " Alle begin is moeilijk" dus moet ik
me vooral de eerste tijd inspannen om het begin zo te doen
zijn dat ik daarop later op kan bouwen. Ook de omstandig-
heid dat mijn ouders in de afgelopen week hun 25 jarig
huwelijksfeest vierden was mede oorzaak dat al mijn tijd
overbezet was. Wat het latijn aangaat heb ik geen
spijt dat ik ermee ben begonnen. Ik heb elke week een
uur privéles bij een drs. in de oude talen. Het valt
anders niet mee om 's avonds wanneer je de gehele dag
gewerkt heb je op te sluiten met studieboeken. Maar
" Waar een wil is is een weg" niet waar. Op Koninginnedag
was ik de gehele dag vrij, dus ben ik 's morgens met latijn
begonnen. Daarbij viel het me op dat 's morgens het
leren zo veel gemakkelijker gaat dan 's avonds. Op één
morgen van 3 uur doe ik 2x zoveel als op een avond van
dezelfde tijd. Het is jammer dat het niet omgekeerd is,
omdat het voor mij alleen mogelijk is om 's avonds te
studeren.
