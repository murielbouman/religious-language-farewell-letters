W.M. Oosterbaan.
L. Meliszweg 2.
Hoorn.
- - - - - - - - - 
Hoorn 5 April. '37
Mijn lieve Jeanette,
't Is nu Maandagavond, de dagen gaan voorbij; ik verlang erg naar
een brief van je. Hoe kan 't ook anders, na je eerste brief hoor ik niets
meer. Dat geeft een leegheid: 't maakt me niet bang omdat ik van je
hou en je zoo intens lief hebt dat leegheid daarbij niets doet: maar zij
maakt mij onrustig die leegte. Misschien krijg ik er nu morgenochtend
wel één.
Zaterdag en Zondag waren Annie en ik alleen thuis : 's middags hebben
we rondgefietst en 's avonds zijn we naar „the garden of Allah” geweest.
's Zondags zijn we naar Twisk geweest : heb je ook ooit van een
Dr. Melchior gehoord die heel vroeger in de Bilt woonde? Er moet nog ergens 
een bank te vinden zijn in de Bilt. Nu, we kwamen daar bij een neef
ervan te land die een grote boerderij heeft met koeien etc. Behalve koeien
etc. heeft hij ook twee huwbare dochters, waarvan er één uitziet als een
filmster, de ander als een onderwijzeres. Enfin, we hebben 't hele zaakje bekeken
en zijn toen weer naar huis afgezakt. Verder ben ik blijven lezen.
's Maandags te wierp ik een snelle blik op een lege brieven bus en
ben van weeromstuit op een stoel neergevallen en ben gaan lezen.
's Middags naar Medeblik, en tussenliggende dorpen bekeken (Twisk
links laten liggen, understand).
Momenteel lig ik languit op bed (inplaats van buiten) en
probeer je duidelijk te maken dat ik ondanks paardemiddelen als
niet schrijven ik toch niet eerder als Woensdagmiddag thuis
