Baarn, 5 mei 1945
5 mei 1945 !!
11 uur 's morgens. Op dit ogenblik gaan
mijn gedachten ook naar jullie beiden
uit, Mevrouw en Lientje. Hoe zullen
jullie deze blijdschap dragen; blijdschap
weer â€žvrij" te zijn. Al heb ik nog steeds
niet op uw nieuwjaarsbrief geantwoord
toch heb ik veel aan jullie gedacht
Ik hoop zo, dat ondanks alle ellende en
moeilijkheden vooral ook het laatste half
jaar, jullie beiden nog even paraat en 
flink zijn. Van de week hadden we 
het hier thuis ook nog over jullie, wat
een weerziens het zal zijn met de kin-
deren Wat zullen ze groot geworden zijn
Betty een heel meisje Silvijn een grote jongen
ook kleine Jaapje geen peutertje meer.
En dan, ik durf het haast niet te noemen
en te schrijven, maar er stijgt een
bede uit mijn hart omhoog, dat U
Uw lieve man en de kinderen hun vader
mogen terugzien. Lientje haar familieleden.
Het is heel best mogelijk, dat ik zelf eerder
bij U kom, dan deze brief, maar ik moest
ook even naar jullie schrijven. Ondanks
alles wat nog wacht, de vrijheid lacht.
Daag lieve mensen
vele h. gr. als vanouds
juffie
P.S. enige weken terug bericht van mijn broer ontvangen
het was
wel een jaar oud, maar we waren er erg blij mee
