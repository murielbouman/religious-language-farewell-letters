Hoe vinden jullie
Gerda Tan of
Liesje
naar moeder, klinkt toch goed
en
Albert of Liesje ! !
1 Juli '30.
Geliefden -
Eindelik kan ik jullie gaan schrijven. Ik had deze
heele morgen voor jullie bedoeld , maar nu is het al kwart
voor 12. Eerst heb ik m'n gouden sieraden gepoetst, lach niet, het
is niet zoo weinig werk Eergister ben ik weer met een verrijkt.
goud
mama heeft me nl. een gouden ring geschonken , een beeldige:
goud
4 diamantjes in ruitvorm met aan de punten een eindje goud. Het
was nl . zóo : Zaterdagmiddag belde M. opeens op dat ze hier wou
komen Zondag. Toen ze hier was gaf ik haar de f25,- voor de volgende
maand , waarbij zij de opmerking maakte dat het nog niet de eerste
was en hoe we geld hadden . Ik had haar nl. de vorige keer verteld
dat al ons geld altijd op gaat. Ik vertelde dat ik f100 van jullie
had gekregen voor de baby en toen piekerde ze een poosje . Waarna ze
me opeens de ring aanbood en zei wat ik nu wel het mooiste
cadeautje vond dat van jullie of van haar ! Goeiig hè - ze is zoo
kinderlijk in die dingen. Ik praatte eromheen omdat ik haar toch niet
kon vertellen dat ik voor een ring geen baby kleertjes kon koopen ! Ze
vertelde erbij dat die 4 diamantjes f100, gekost hadden! Zóo rekenen
van
ze altijd, iemand is zóoveel in tel als hij waarde aan edelgesteente
en sieraden draagt! Deze ring is erg mooi plat gezet, zoodat ik bij
het dragen niets van hem voel, terwijl ik met die andere al m'n kousen
ophaal. Die zal ik dan maar opbergen , hoe zeer het me aan m'n hart
