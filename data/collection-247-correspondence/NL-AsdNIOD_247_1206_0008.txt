Bandoeng 22 Jan
Lieve Vader en moeder
Ofschoon het voor mij niet te consta-
teren is, heb ik toch wel min of
meer de in druk dat ik jullie te
lang op post heb laten wachten.
Dat is natuurlijk weer helemaal
niet mooi van me te meer daar ik
van jullie weer twee pakjes ontving
n.l. de nummers 31 en 32. Het lucht-
post pakje heb ik nog niet ontvangen,
waarschijnlijk is het lang opgehouden
door de douane.
De berichten over de demobilisatie
luiden niet ongunstig. De mogelijk-
heid is niet uitgesloten dat we
voor April de boot opstappen. Ik
durf me zelfs nog iets optimistischer
uit te laten door te verklappen dat
het niet alleen mogelijk doch zelfs
min of meer waarschijnlijk is dat
Japie Bekkering zich in de eerste 
helft van April in Europa bevindt.
Zou een bak zijn zeg als ik
1 April thuis was. Begrijp me nu
goed en neem 1 April nu niet als
richt datum want ik ben er practisch
zeker van dat ik niet op 1 April
thuis komt waarschijnlijk ligt er tussen
deze grappige datum (Ik bedoel alweer
1 April) en de dag van het blijde
wederzien een tijds bestek van meer
dan een week. Het begint min of
meer op een rebus te lijken h√®?
Ik wil wedden dat jullie na enig
rekenen tot het vermoeden komen
dat ik vermoed tussen 7 en 15 April
in Santpoort te arriveren. Maar nu
zonder dollen, we weten nog niets
officieel, maar de plannen van hoger-
hand zijn publiek geheim, zodat we
de naam van het schip en de datum
van inscheping kennen. Nu is evenwel
niets zo labiel als een militair
bevel, zodat we met
de mogelijkheid
van verandering rekening hebben
te houden.
