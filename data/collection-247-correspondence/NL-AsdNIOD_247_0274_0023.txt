Vanmiddag is Pil hier geweest. Die zit in Venlo en
hij dacht jou natuurlijk hier te vinden. Hij zou je
wel graag eens op komen zoeken, maar hij wist niet
hoe hij er komen moet. Er kwam ook iemand een brief 
van hem brengen. Die hebben wij maar doorgestuurd
Je zult hem intusschen wel ontvangen hebben
Wij hebben deze week ook een briefje van Eef gehad
door middel van Henny. Gaat ze nu ook bij jou
op school. Daar schreef ze niets van. Het was maar
een kort briefje. Er was deze week bij v Ommeren
een zusje van Gerrie in de winkel. Ik zag het direct
Precies Gerrie, maar zij heeft geen rood haar, maar
zwart. Het gaat hier in Blerick allemaal zijn
gewone gang. Het is hier erg druk in de Nieuwborgstr.
De heele dagen soms 's nachts ook, vliegen de auto's
en tanks hier voorbij. 's Morgens maken ze je altijd
wakker. Dan lig je te dreunen in bed. Dikkie heeft
alweer een zeer hoofd. Nu heeft ze ook nog klieren
in haar hals, die zijn opengegaan. Ik heb haar
bedje weer beneden staan en nu komt er een zuster
van het groene kruis om het te wasschen en te
verbinden. Die heeft nu ook altijd wat hÄ—. Maar
de haartjes hoefden er toch niet af. Alleen van achteren
heb ik ze wat afgeknipt. En Lenie is nog altijd de
robbedoes en kerngezond en woorden dat zij soms ge-
bruikt. Nou Betty ik ga maar weer eindigen want
dadelijk gaat het licht uit. Als je Eef ziet, doe ze
ook de groeten en zeg maar dat ik haar zoo gauw
mogelijk ook een briefje schrijf. Heb jij al iets uit
Budel gehoord. Wij nog niet. Nu als je Pinkstervacantie
krijgt, kom je maar eens naar Blerick hoor. Dan kan
je zelf de rest van je kleeren meenemen. Nu Betty
de hartelijke groeten van ons allemaal en tot ziens.
