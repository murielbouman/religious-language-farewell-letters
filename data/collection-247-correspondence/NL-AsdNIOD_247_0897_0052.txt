Zondag 18 Juni 1945
Lieve Ouders en zusje
Vand deze week ontving ik een kaart en een brief.
Verleden week heb ik ook een kaart gekregen, geloof ik
Het duurt geloof ik niet lang meer, dat we weer
naar Amsterdam gaan. Van de week stond er in
het dorp aangeplakt, dat er kans bestond, dat we
het laatst van de week weg zouden gaan. Maar we
zijn er nog. Misschien van deze week. Er wordt aan
gewerkt. Dus jullie kunnen me ieder ogenblik ver,,
wachten. De hond, die we nu hebben, is ook een
heel leuk dier. Hij is een week of 10 oud, en heeft
van de week een mol in 't land gevangen. Dus 't is
een mollenvanger. Dat kan lang niet iedere hond.
Jullie krijgen heel wat meer dan hier, maar dat gun
ik jullie best, want jullie hebben een slechte tijd achter
de rug. Ik zou toch wel een thuis willen zien, hoe
alles ging. Het de brandstof zal het wel nog slecht zijn
maar stond hier in de krant, dat eind Juni wordt er
weer gas verstrekt voor kookdoeleinden. We hebben
hier nog geen chocolade geproefd, we krijgen geloof ik
wel wat suiker en een halve liter petroleum op de bon
Wittebrood krijgen we ook niet. Ik verlang erg naar mijn
orgel en daarom zou ik toch eigenlijk naar huis willen, maar
anders niet hoor. We hebben al een heleboel hooi thuis
Ik heb met het hooi bij elkaar harken. Oom Tob en
tante Toos zijn bij Nico in Exmorra heb ik gehoord, daar
ga ik nu naar toe, een geef deze brief mee. Ik ging met f 13.-
van huis, en heb nu negentien. Dus veel meer. Dat heb
ik allemaal verdient.
Z.O.Z.
