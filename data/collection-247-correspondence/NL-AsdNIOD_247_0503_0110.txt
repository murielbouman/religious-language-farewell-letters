Den Haag 29 Juli '45
XI
Beste Kees
Hartelijk bedankt voor je brief. Ik zal er maar direct op
antwoorden.
Naar je radio zal ik nog eens ijverig zoeken, maar ik heb
erg weinig hoop dat ik hem makkelijk zal vinden omdat het gehele
magazijn personeel is al hele dagen naar heeft gezocht zonder iets
te vinden. Maar ik zal mijn best voor je doen. Overigens
kreeg ik van je brief de indruk dat je denkt dat Aarens weer
in Den Haag werkt, dit is niet zo. Zolang als ik weer werk
heb ik hem hier helemaal nog niet gezien. Een paar weken
geleden heb ik hem één keer toevallig ontmoet.
Je hebt naar Amsterdam geschreven? Dan zal alles wel
weer in orde komen. Stel je voor dat wij samen weer onze 
scepter op de etalagekamer kunnen zwaaien (zonder Aarens
natuurlijk) dat zou wel het mooiste zijn van wat er maar
kan gebeuren. Overgen is er niets in de zaak veranderd.
er is ander personeel maar dat is dan ook alles. In de
etalage kamer is alles nog precies hetzelfde, je foto verzameling
uit Tilburg is nog ongeschonden, ook leeft je Hemel
achter de deur nog.
Je vraag me of ik uit je missaal nogal wijs kan
worden, dit valt best mee. Je moet natuurlijk voor dat je naar
de kerk gaat alles thuis even rustig opzoeken maar dan gaat alles
ook op wieletjes
Thuis gaat alles nog steeds zijn oude gangetje. Af en toe
