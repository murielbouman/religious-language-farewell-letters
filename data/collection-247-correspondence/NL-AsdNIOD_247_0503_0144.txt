andere zaken. Op het ogenblik ben ik b.v. in het boek voor
Chesterton. "Orthodoxie" bezig. Dergelijke lectuur
interesseerd me geweldig. De laatste boeken die ik gelezen
heb zijn "Het rode lampje" van Frederik van Eeden.  "Mijn
dagboek" en " Mensen en God" van Pieter van der Meer de
Walcheren waartussen ik als aangename afwisseling het boek
van Isabella Rivière „ Bruidstranen gelezen heb. Dit
laatste is ze misschien niet bekend in dit geval raad ik je
het lezen hartelijk aan. Het is in tegenstelling tot de andere
boeken die ik hier noemde echte ontspanningslectuur.
Eén ding uit je brief is me niet erg duidelijk. Je schreef
me dat v.d. Meer Dominicaan  is in Oosterhout. Maar mijn
bescheiden mening was het hij gehuwd en was hij met zijn
vrouw novice-oblaat van dit klooster. Wees zo vriendelijk
en vertel even wat je precies bedoelt.
Over wat ik je in mijn vorige brief schreef over de
moeilijkheid die ik heb bij het op papier zetten van mijn
gedachten las ik in het geleidewoord van den vertaler.
in het boek van Chesterton(Orthodoxie) het volgende.
" DE DINGEN IMMERS DIE JE ECHT WEET, - DIE JE WEET
MET JE ZIEL, DAARVOOR KUN JE HEEL MOEILIJK DE
WOORDEN VINDEN . OOK AL, OMDAT ZE BIJ AL HUN
DIEP IN JE DOORGEDRONGEN WAARHEID , OF LIEVER JUIST
DAAROM, JE NIET PARAAT BEWUST ZIJN. ZE DRIJVEN
NIET OP JE LEVENSVLAK, ZE VORMEN ER DE
BODEM VAN , WAAR AL HET EIGENE VAN JE LEVEN
UIT VOORTKOMT, MAAR DIEN JE ZELF HOOGST
ZELDEN MET ZIENDE OGEN ZIET.
Het is de grote kunst juist deze dingen onder woorden te weten
te brengen. Ik hoop dat dit nog verhelderend mag werken en
je beter zult begrijpen wat ik met eigen woorden probeerde te
zeggen.
(Je vraagt nu nog hoelang die cursus in het latijn duurt.
Wel hiermee kan ik zover doorgaan als ik dat zelf wil, het is
immers privé-les, dus ben ik aan niemand gebonden)
