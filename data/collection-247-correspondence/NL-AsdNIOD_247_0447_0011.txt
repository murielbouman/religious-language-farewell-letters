15 Juli '30.
Geliefden -
Het is half 5 n. m. en op dit ongewone uur, schrijf
ik aan jullie. Om maar met het belangrijkste te beginnen: jullie zult
zonder een brief van Hok tevreden moeten zijn om reden dat ik ook zonder
hem het moet stellen. Niet voor altijd hoor! Maar voor 12 dagen. Vrijdag morgen
heeft hij met Harloff uitgeknobeld dat hij nu maar op toernee moest en
dat hij met Harloff mee zou gaan , die vandaag vertrok. Hok beweerde alle
verschijnselen van overwerktheid weer te voelen opkomen en heeft de Jongh
voor de keus gesteld òf : hij nam 14 dagen zijn vacantie, waar we nog steeds
recht op hebben , òf hij wou de rimboe in , in belang van de dienst. Allicht
koos de Jongh het laatste. Oppenoorth, leider Javakarteering , wou niet
Tegal
dat Hok met Harloff meeging , want in Ter Haar's afdeeling was meer en
belangrijker werk . Ter Haar vertrok al een week geleden met Ludwig , „de”
Duitscher en zoo reisde Hok gister morgen om kwart na 6 die 2 achterna ;
en vanavond zullen hun respectievelijke echtgenooten zich ook gedrieën amu-
seeren ! - Hok en Harloff of te wel Charles hadden uitgeknobeld dat ik dan
maar bij Anneke Harloff zou logeeren in die tijd. Ze kan niet naar hier komen
omdat ze niet meer in een deleman durft en het van hier te ver is om vaak
naar haar moeder te gaan (die ze hier heeft, benijdenswaardig!!) en te ver naar de
stad. daartegenover heb ik nog zoo ontzettend veel te naaien , vooral ook aan
m'n eigen onderkleeding , die ik in Holland niet practisch koos (hoe kun je
daar ook weten wat je hier prettig dragen vindt!). Verder ben ik, en waarschijn-
F Natuurlijk wilt u meneer Tan graag meehebben, dat wil iedereen! Hij is
erg dol op Hok! - zijn er bij de witte truitjes ook luierbroekjes?
