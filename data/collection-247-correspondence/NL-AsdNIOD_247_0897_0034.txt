9e brief            
Gaast, Goede Vrijdag 30 Maart 1945
Lieve Vader, Moeder, en Mia,
Hedenmorgen ontving ik alweer twee brieven van jullie.
De achtste en negende brief. Ik geloof dat die brieven
van jullie vlugger over komen, dan van mij.U schreef,
al in geen vier of vijf weken een brief van je gehad.
Zondag l.l. heb ik geen brief geschreven, want ik wist
haast niets te schrijven. Ik dacht, :„Ik zal maar eerst
wachten op een brief van huis. In de brief stond of ik
spijt had, dat ik naar Friesland was gegaan. Ik heb
nog nooit spijt gehad. Ook heb ik nog twee seconden gehuild
omdat ik haar huis verlangde. 's Middags zit ik lekker
aan m'n aardappels met een stukje vlees en spek en vet
En altijd een bord pap. Ik heb de gele ziekte al minstens
een paar weken onder me leden gehad. Het eten smaakte
me niet en ik had helemaal geen honger. Maar na
me ziekte is dat anders. Ik vind het fijn, als we eten
gaan. Ik eet nu altijd een goed bord aardappels met
groente. En altijd een bord pap van volle melk. Geen
druppeltje water erbij hoor! Vellen in de pap vindt ik
nu niets erg meer. 's Avonds in de week hebben we
altijd opgewarmde aardappels en dan pap. Zondags avonds
eten we brood. Vier sneden brood en één stukje
roggebrood. Dat is in 't Fries : ljouwer stikken bolle
en ien stik bree. Jullie zien ik ken toch wel
wat Fries. Zondag l.l. aten we brood b met eenden,,
ei. Lekker hoor. Net kippeneieren. Die eendeneieren
vinden we hier. Ik heb alleen nog een lege dop gevon-
den, dat ei was opgegeten door een kraai. Verleden week
Zondag heeft Bauke elf eieren gevonden, en vanmorgen
weer zes, dus als er nu nog twee bij komen, z.o.z
