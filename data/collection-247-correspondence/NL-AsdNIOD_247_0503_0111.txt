eens een paar hatelijkheden of en boos gezicht, maar
dat is alles wel om uit te houden. Dit werkt op den duur wel.
Elke morgen ga ik naar de kerk en mijn moeder doet al
haar best dit voor mijn vader geheim te houden. Je begrijpt
dat er door dergelijke  "hulp‚Äù allemaal scheve verhoudingen
groeien. Zo mag mijn vader ook niet weten dat ik studeren
wil en er eigenlijk al mee begonnen ben. Wat mij aangaat
zal hij het gerust weten maar mijn moeder wil dit
absoluut niet hebben want ze denkt, dat dat heel  onaangename
gevolgen zou hebben.
het is voor een leek toch het heerlijkste wat hij zich maar
denken kan om elke dag weer opnieuw het hellige Offer
mee te mogen brengen en dan ook zelf de heilige Offerspijs te 
mogen eten . Een Protestant kent dat niet, wanneer voor
hem Zondagsavonds na de avondpreek de kerkdeuren
achter hem dicht gaan blijven deze gesloten tot dat het
weer Zondagmorgen is. Een Katholiek echter kan elke 
dag ter kerke gaan, kan elke dag zijn geestlijke dorst lessen
bij de Bron die nooit moede wordt met het uitdelen van Zijn
Goedegaven.
Het is mij voortdurend een reden tot droefheid dat ik zo
slecht mijn gedachten op het papier zetten kan. Ik heb deze
moeilijkheid altijd al gehad en het lijkt me toch noodzakelijk
om me in dit oprecht wat meer te trainen, maar ja dit
is niet no eenvoudig. Wat dit punt aangaat twijfel ik
dikwijls aan mijn geschiktheid om voor prienster te studeren,
Ja nu heb ik het eigenlijk al als vanzelf over dit punt, 
hierover wilde ik je nog even het een en ander schrijven.
