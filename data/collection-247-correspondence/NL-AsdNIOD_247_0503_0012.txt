Dus begrijp me goed, ik ben je dankbaar voor alle moeite
die je gedaan heb, maar heus ik kan het niet doen.
Vooral is het zo fijn dat je me schrijft dat je dagelijks
2x naar de kerk kan gaan. Ja wat dat aangaat moeten
we hier wel heel wat missen, als Protestanten. Zondags
's morgens ga ik altijd naar de Dom ter kerke, maar dat is
toch een heel andere kerkdienst dan we thuis gewend
waren.
Je weet ik we hebben altijd goed met elkaar
op kunnen schieten en ik stel nog steeds erg veel
prijs op je vriendschap, ik zou het heerlijk vinden het
te doen, maar heus ik kan niet. Wees niet boos,
maar probeer je in mijn toestand in te denken
heus als ik kon zou ik het wat graag doen.
De laatste tijd is het s'nacht hier nogal
rustig, maar zoals je weet hebben een heel tijdje hier
 nogal wat meegemaakt. Ja het zijn zware tijden.
Wanneer je er goed bij nadenkt wat is het dan
eigenlijk niet iets vreeselijks dat de mensheid
zichzelf vernietigd. Kan dat nu het doel van Gods
schepping zijn? Het zijn zware tijden die we beleven,
maar aan de andere kant zijn het toch ook mooie
tijden, omdat al die ellende een Christen alleen maar
dichter kan brengen tot zijn God.
Verder de hartelijke groeten
HENK
