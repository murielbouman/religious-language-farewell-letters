Hollandse taal
Holländische Spräche.
De Lutte, 4e Zondag na Pinksteren
Jat
29/6 -'44
Hoe is het met je arm ?
Beste Henk,
Het was gisterenmiddag dat ik je laatste brief
ontving, en ik heb hem met grote belangstelling gelezen. Nu was de inhoud
dan ook wel zeer interessant voor mij.
Reeds lang had ik al het plan opgemaakt je weer eens te
schrijven als antwoord op je brieven van 7/11 '43 en 10/4 '44, waarvoor mijn
hartelijke dank. Deze twee brieven, van zo verschillende datum zoals je wel
constateert, bereikten mij pas enkele weken geleden, en het eigenaardige was
dat de tweede daags na de ander aankwam, met dit verschil, dat de eerste
getypt van den  Haag kwam en de tweede, geschreven, uit Duitsl. Ik had de
indruk dat de eerste van je ouders afkomstig was, bang als ze misschien
waren dat ik telang zou moeten wachten op antwoord van den aan
je adres thuis geschreven brief. Enfin dit laat ik verder buiten
beschouwing. Ik was al bezig je te schrijven toen ik het geschrevene verloor
en examens me noopten om te wachten.
Naar aanleiding van je nu ontvangen brief zie ik dat
ik niet langer mag wachten. Je ziet dus dat ik onmogelijk in staat was eerder
iets van me te doen horen.
Je brief heb ik eens nauwkeurig bekeken. Uit je type schrift
