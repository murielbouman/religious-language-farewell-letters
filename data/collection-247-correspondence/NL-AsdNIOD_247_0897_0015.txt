2e brief 
Gaast Zondag 21 Januari 1945
Lieve Vader, Moeder en Mia,
Wat heb ik het hier goed. 's Morgens sta ik altijd om zeven
uur op. Ik krijg dan vijf boterhammen. Half tien is 't
koffietijd. Drie kopjes koffie met een stuk koek. Twaalf
uur gaan we eten, Twee borden aardappels met groente 
en met vlees en een stuk spek, en vette jus 's en een bord pap.'s Middags
om half vijf een kopje melk en twee boterhammen.
Om zes uur een kliekje en een diep bord pap. Dus
dat gaat best. Aardappels mag ik net zo veel eten
als ik lust. Elke dag vlees of spek. 's Avonds lezen
we allemaal. Zondagsavonds eten we geen kliek
maar alleen vijf boterhammen en een paar kopjes
melk. Vrijdag heeft het ontzettend gestormd. Als
je op zolder stond voelde je de balken van het
dak heen en weer gaan, soms zàg je het. Dit
is niet overdreven. Er ligt hier een dikke laag
sneeuw. Dat vind ik leuk, maar toch ook ver
velend. Zaterdag ben ik met zo'n klein priksleetje
op m'n buik van de zeedijk afgegaan. Verleden
week Zondag ben ik op IJselmeer geweest. Schitterend
ijs; zulk ijs zie je in Amsterdam nooit. Een
uitgestrekte oppervlakte. Verleden week heb ik al
op 't IJselmeer geschaatst. 'k Heb mijn schaatsen
ook laten slijpen. Dat kost hier maar 40 cent op
de natte steen. Zondags is hier maar één keer
kerk. Een keer in Gaast een een keer in Terwoude
A.s. Zondag ga ik maar naar de Ger. Kerk, want
