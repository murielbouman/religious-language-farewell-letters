waar alles verbrand is. Nu was de kantine blijven staan, hij was wel een
beetje beschadigd maar dat was gauw verholpen. Deze kantine
is ???
was ingericht
voor het te verblijf van ongeveer 500 man. Russen en Polen en Hollanders
alles door elkaar. Bij het laatste bombardement is de kantine echter.
verbrand na eerst door een luchtmijn met de grond gelijk te zijn gemaakt.
Van het lager is nu niets meer over dan restanten
Het was eenmaal een van de mooiste lagers
 van Spandau, en had ongeveer 30 barakken, buiten
kantine keuken enz. Het laatste bombardement eiste in het lager
16 doden Ik was op de fabriek en had al mijn kleren die ik ik weer
zo'n beetje bij elkaar heb gescharreld (en mijn nieuwe pak dat ik hier
heb kunnen kopen omdat ik alles kwijt ben) ook op de fabriek. Die
kantoorruimen waarin we ons kantoor hadden zijn ook onbruikbaar
geworden en dus zal het wel een paar weken duren voor dat het
bedrijf weer op volle toeren draaien kan. - Je vraagt me ook of ik
hier me met een Dominee in verbinding heb gezet. Ik dacht dat ik je
hierover al het een en ander geschreven had.  We houden hier namelijk
elke week onze samenkomsten, al gaat het met veel moeilijkheden, zoals
luchtalarmen gepaard.Nog even ergens anders over. De oorlog heeft
nu zulke verschrikkelijke vormen aangenomen dat er gewoon
een
niet
te overziene ellende uit voor vloeit. Wanneer je hier opstap gaat
kom je telkens meer onder de indruk van die enorme ellende, je
kan het je voorstellen als er van een stad van 4 millioen mensen nog
maar woonruimte voor een half millioen is overgebleven wat voor een
ellende er dan wordt meegemaakt. Ook de nachten die we in ondergrondse
verblijfplaatsen dikwijls moeten doorbrengen zijn gewoon verschrikkelijk
Als je zoiets niet zelf meemaakt kan je je er geen voorstelling van maken
Met een weekje zal je deze brief wel in je bezit hebben. Mijn dank voor het
insluiten van papier voor terug te schrijven, want dat is ook voor het
grootste gedeelte verbrand. Ik dat het me is gelukt een beetje leesbaar
te schrijven. Graag wil ik je nog wel meer en heel anders schrijven naar
dat is me op dit ogenblik niet mogelijk omdat er nergens een rustig
plekje heb om eens rustig na te denken. Voor deze keer maar weer
de hartelijk groeten en zo God wil hoop ik spoedig in ons goede
Vaderland te zijn, ik kan het me dikwijls haast niet voorstellen
hoe het zal zijn nog eens bij mijn familie en kennissen te zijn, maar
het is altijd nog mogelijk Hartelijk gegroet
HENK
