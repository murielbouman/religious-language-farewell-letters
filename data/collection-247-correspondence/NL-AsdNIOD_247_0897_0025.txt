Nu zal ik eens groot nieuws vertellen. In veertien
dagen ben ik zes (6) pond aangekomen. Ik zie er
veel beter uit, en heb bolle wangen. De geruchten
gaan hier, dat ze in Amsterdam bloembollen eten
Is dat waar? Verleden week heb ik voor 't eerst op
het grote paard gezeten met Bauke. Een groot, dik
Belgisch knol. Volgende keer moet ik alleen. De heele
week heb ik een ze pijnlijk achterwerk ge gehad
We zijn al een paar keer met de paardenwagen
weggeweest. Heeft Mia zich al opgegeven bij Mijnheer
Noord? Hier hebben de mensen haast overal grote
meisjes. Waar Nico is, hebben ze een orgel. Nergens hier
heeft men een orgel. Bij een paar mensen. Vanmiddag
ben ik met mijn pleegvader naar Parrega en Dedgum
geweest op de fiets naar de klompenmaker. Nu heb
ik ook gezien, hoe die gemaakt worden. Mijn oude
klompen zijn bijna versleten en nu krijg ik twee
paar nieuwe, maar, ruilen voor tarwe. Alles moet
je hier ruilen. In de steden hier wordt het ook
niet beter. Er is niet veel meer te krijgen 's Avonds
om half vijf geef ik de koeien en kalveren suikerbieten
Deze zijn eerst in de machine gesneden. Daarna
geef ik de kalveren te drinken. Dat is niet zo
makkelijk, want de beesten willen hun kop niet
uit de emmer doen en ze zijn erg sterk. Je moet
dan hard trekken. Nu lieve Vader, Moeder en
Mia, de hartelijke groeten van mijn pleegouders, en
van Bauke Wijbren, Jan en
Jan
Dàààààààààg!!!
