13e brief 
Gaast Zond, 3 Juni 1945
Lieve Ouders en zusje
Vanmorgen zal ik maar weer eens een brief
schrijven. Deze brief geef ik mee aan mijn Exalto
die is hier in Gaast en gaat Maandag weer weg
Zondag j.l is Marietje (de évacuée) vertrokken.
Opeens kwam er een auto uit Limburg, en toen
gingen ze mee. Jan Hendrichs is Dinsdagmorgen
om vijf uur weggegaan en kwam pas in de nacht
aan. Dus nu ben ik hier nog maar alleen. Men
zegt, dat wij nu ook gauw weg gaan. Ik hoop dat we
maar tot na de hooiing hier blijven, want dat wil
ik toch ook meemaken. Van de week is Nico ook
bij mij geweest. De moffen uit Holland trekken alle,,
maal over de Afsluitdijk naar Bolsward. Duizenden
Ik ben er van de week bij geweest. Canadesen stonden
er bij, en als de moffen niet vlug genoeg doorliepen
dan schreve schreeuwden de Canadesen even, en dan
renden de Duitsers weer. Je kan de rode kruis auto's
hier zo op de Afsluitdijk zien rijden. Met een
verrekijker kan je hier de kazematten en Korwerder,,
zand zien staan. Morgen is vader jaar jarig, ik hoop
dat vader nog vele jaren in gezondheid mag leven. Hoe
gaat het anders met hem. Is het al wat beter met hem
Men zegt, dat het Handelsblad is vervangen door de
,,Waarheid". Is dat waar? In Limburg hebben ze al
weer van die grote wittebroden, haast net zo wit als
voor de oorlog Wij hebben er een gestuurd gekregen. Fijn
Over veertien dagen krijgen we die hier ook, zegt de Bakker
krijgen jullie in Amsterdam meer brood en aardappels. ?
