Mijne lievelingen,
Hierbij deel ik mede dat ik het naar omstandigheden nog goed maak. Ik ben
nog gezond en dat is hier ontzettend veel waard. Even voor de Kerstdagen mocht
ik een brief naar jelui versturen en het maakt mij wel wat ongerust dat ik
nog geen antwoord van jelui heb ontvangen want dat mocht. Hoe Ook de be
richten die hier doordringen maken mij angstig over hoe jelui het toch moeten
redden met de levensmiddelen. Ik hoop maar dat jelui nog genoeg hulp
en bijstand vande menschen zullen hebben om erdoor te komen; maar ik
moet toch vaststellen dat het verschrikkelijk moet zijn. De Kerstdagen en
en de andere dagen zijn zeer moeilijk voor mij geweest, dat zal natuur
lijk ook voor jelui het geval zijn geweest. ik maak mij ook wat bezorgd
over de geldkwestie en hoop maar dat het met de girorekening in
orde is gekomen. Van mijn bevrijding merk ik nog steeds nieman
dal, iets waarvan ik ook geen hoogte kan krijgen, als van uitstel
maar geen afstel is gekomen.. Ik begin zo langzamerhand te 
veronderstellen dat ik het eind van den oorlog moet afwachten en
al met al rampzalig dat blijkbaar niets te bereiken valt. Met het
eten denk ik dikwijls aan jelui en zou willen van mijn armoede
nog wat voor jelui af te staan en graag zou ik de narigheid met jelui willen
deelen. Moedertje zal wel dikwijls hoofdpijn hebben en ons lieve 
Marietje zal haar wel moeten bijstaan, ik vertrouw dat althans, en
neem aan dat zij het harde leven kan doorstaan. We worden
zwaar beproefd. Van Charles en uit Nijmegen zeker niets
gehoord? Er kan aan mij geschreven worden, maar ik mag niet schrijven
wat  je begrijpt dat de brieven voor mij geopend worden. Adres hieronder
Verder geen nieuws, ik hoop toch dat jelui het ook met de Koude kunnen
redden. Hopenlijk tot spoedig wederzien. Ontvang vele hartelijke groeten 
ook voor alle bekenden en zelf een omhelzing en vele zoenen van
Vader
HÃ¤fteling J H P Hendriks (no 7693
Polizei Durchgangslager
amersfoort
Block 9 Zaal B bed 20
