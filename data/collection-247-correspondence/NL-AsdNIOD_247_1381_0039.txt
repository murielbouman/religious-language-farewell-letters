Ook de steriliteit van de bullen lijkt me tamelijk dubieus. Je kunt 
je niet voorstellen hoe onaangenaam gevoel of dat is. Als ik nog ooit
eens praktijk ga doen dan weet ik wel dat 't anders moet en
dat alles keurig in orde moet zijn, anders verdom ik 't gewoon. Zoo is
't geen werk gewoon. Toch zeggen alle menschen dat hij een goede dokter
is en dat neem ik ook wel aan, maar de laatste tijd zal hij 't wel
wat verwaarloosd hebben, door zijn Ziekte. Ze zijn hier overigens heel
geschikt. Mevrouw is erg druk en zt zit geen moment stil, ze
rent maar op en neer en ze heeft 'tdan ook werkelijk wel druk,
maar ze kan ook heel wat afpraten op een avond. Nu is ze naar 't
ziekenhuis en ik heb dus een gouden rust om me met jou bezig te
houden. Ik hoop je Zaterdagavond nog te zien. Ik zou 't reuzefijn vinden om die
baan te krijgen en ik zal dan ook hemel en aarde bewegen om dat doen te gelukken
Enfin, als 't niet lukt moet je maar niet al te boos zijn. 't Is eigenlijk al mooi
dat ik één van de drie uitverkorenen zijn. De ander is hoofdassistent op het
Phynol. lab. te Utrecht, dus een heel belangrijke piet waar ik 't beslist
tegen moet afleggen. Denander is psychiatrie assistent en heeft dus
ook een streepje voor. Maar enfin; je kan nooit weten hoe een koe een
haas vangt.
Ik krijg hier 65Lr benzine per maand, dus veel te weinig om alles te rijden.
Ik doe dan ook zooveel mogelijk alles per fiets. Ik dacht gisteren een
diphterie tegen 't lijf te loopen, maar 't zal toch wel niet waar zijn, 't 
wordt nu in Utrecht onderzocht.
Ik luister niet veel meer naar de radio, maar toch minstens twee keer per dag. Er is
toch niet veel nieuws. Vandaag zag ik Herman en Annie nog met de twee kleintjes,
maar ik had helaas geen tijd, ze gingen direct weer door. Ik vond 't feitelijk wel
vervelend dat ik ze niet binnen kon laten. Misschien ga straks nog even
naar ze toe . Nu babylief tot zoolang, denk soms nog eens
aan me, en hou toch nog maar veel van me, want van
jou blijf ik altijd overveel houden. Dag , welterusten en tot
Ziens.
Veel zoenen van
Wim
