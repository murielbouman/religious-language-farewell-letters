Bergeijck, Augustus '45
Beste Henk,
Alhier dan m'n eerste epistel sinds ik weer op m'n
Kloosterbasis ben teruggekeerd. Ik besloot maar om niet langer te wachten; misschien
ben je toch al een beetje ongeduldig geworden (kijk niet naar m'n schrift, want m'n
pen heeft de smoor in )Ik denk natuurlijk nog vaak met een beetje heimwee terug.
aan die drie plezierige en uiterst gezellige weken, maar per slot van rekening moet
alles z'n beloop hebben. 
Zo achteraf bezien vind ik dat ik toch een merkwaardige vacantie
heb gehad en wel om de vele bijzondere verrassingen en wederwaardigheden. Ik heb in die
drie weken veel meer aan zien en horen te beleven gekregen dan de voorafgaande vacanties.
Zo is bij het zicht van zo'n abnormaal grote puinvlakte ook niet iets alledaags.
Het effect van dat bombardement had ik me toch nooit in zo'n kolossale
afmetingen voorgesteld. Zo iets in je woonstad vergeet je niet gauw meer. Veel van
al de verhalen en scenes die ik erover te horen kreeg, gaat natuurlijk weer
vervagen: je kan nu eenmaal niet alles vasthouden, maar veel blijft
toch ook hangen. Je zou me 'n reuze genoegen doen als je me ooit aan photo's
ervan kunt helpen: ik ben zoals je weet, een sterk liefhebber van photo-souveniers
Iets nieuws in deze vacantie was ook weer het herstelde contact met L de Bast.
Toch wel een reuze goeie baas.
Dan het bijzondere van de vacantie : vredesvacantie, krieg voorbij, en je ziet
je familie terug na bijna een jaar van absoluut gemis aan contact. En wat
voor een jaar: over die winter zal Holland wel nooit uitgekletst raken. Ik
heb er nu al zoveel van gehoord dat ik me er in vage voorstelling van kan vormen
