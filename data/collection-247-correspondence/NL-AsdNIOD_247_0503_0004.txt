niet verwachten, toch door hen voorzien voorzien kan worden.
Laten we blijven bidden en ook blijven hopen, we kunnen in ieder
gevallen waarnemen dat deze wreede oorlog in Europa geen jaar meer
duren zal. We snakken naar het einde en vreezen tegelijk daarvoor, wijl 
we voor de vreeslijkheid daarvan terugdeinzen. Er is nog altijd ondanks
de ellende te veel wraaklust in de menschen in zijn geheel genomen
Na de brief die je 28 Dec geschreven hebt, hoorden we niets meer ook niet
of je het postpakket ontvangen hebt. Gisteren kwam Ine thuis, met een paar
wollen sokken en een zakdoek, van iemand op het kantoor gekregen voor jou
omdat je alles kwijt ben, ik hoop dat ik weer eens gauw hoor of je nog in
leven bent, want na 28 Dec zijn er nog zooveel terreuraanvallen geweest
zoodat, je altijd in spanning bent. Wat een meelevende daad van zoo'n
vreemde jongen he, die toch zelf geen ellende heeft meegemaakt, het is
de zelfde die ook het adres van den Heer P. gegeven heeft. Een raar type
om zoo te zien, maar altijd er op uit om goed te doen (Hervormd!)
Ine is vanmiddag hij Ada te eten maar heeft nooit veel zin om er
een nachtje heen te gaan, tot Ada haar spijt. Ik wel hier in niets zeg-
gen, kan Ine best begrijpen, maar vind het voor Ada jammer, omdat ze
maar dat ééne zusje heeft, en ik bij ondervinding weet, dat je hoe ouder
je wordt toch je zusters graag opzoekt en ze als zusters liefhebt.
Je sluit je zelf nu eensmaal niet met je gezin op maar hebt een 
aangeboren behoefte aan meeleven en aanspraak, ook buiten je gezin.
Dat de brief waar Cor zijn brief bij ingesloten was, nog in ons bezit ge-
komen is verwondert mij, de enveloppe was zoo slecht dat de kantjes voor
ze in Holland zijn al doorgesleten zijn, en het een wonder mag heten dat
je niet alleen de enveloppe ontvangt. Je kunt natuurlijk geen betere
krijgen. De brief is nu weer bijna vol, en voor ons is het weer tijd om naar
de kerk te gaan. Ds Oranje zal ons voorgaan en preken over Zondag 17.
Wil je ons even voorstellen op 't oogenblik, in de voorkamer. Pa net zen dut
uit, ik bij de kachel zittend aan jou schrijvend. Tonny lezend en Louis
legt een puzle, die groote met al die paarden weet je wel. Ik hoop niet
dat de voorstelling je te veel bedroefd, maar ik vind het zoo bindend als
je je even in de verte voorstelt hoe we hier zondag middag 3 uur zitten
Henk ik ga eindigen je aan Gods ontferming en trouw zorg overgevende.
Ik kan niet anders voor je doen dan bidden en zal dat blijven doen. 
je liefh moeder moeder
