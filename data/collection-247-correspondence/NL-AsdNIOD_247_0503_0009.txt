I Zondag 28 Februari '44
Beste Kees.
Eergisteren kreeg ik je brief van 4 Febr, waarvoor mijn
hartelijke dank. Uit je brief blijkt moet ik het stille verwijt op
maken dat ik je in zo'n tijd niet heb geschreven. Dat zit
namelijk zo:. ik heb Arie de Graaf hier ontmoet, (die bij ons in het magazijn
werkte), hij was pas met verlof geweest en wist me te vertellen, dat je
je reisvaardig maakte voor een reis in het buitenland. Ik heb toen maar
gewacht op een berichtje van uit je nieuw adres, dit is echter niet
gekomen en daarom leef ik er echter een beetje van op weer een
brief uit Holland te ontvangen. Je hebt het over het verlof krijgen
Je schrijft me dat je eerste oproep geen gehoor heeft gevonden, maar
dat ik nu heus mijn best moet doen. Het is echter niet in eenvoudig
om met verlof te gaan. Ik ben hier nu 16 maanden en de laatste
6 maanden heb ik er telkens achterheen gezeten, tot nog toe echter
zonder resultaat. In Nov en Dec zijn 4 transporten van onze
fabriek met verlof gegaan, hiervan zijn er echter te weinig terug-
gekomen, zodat het voor die nog niet met verlof geweest waren
het verlof 3 maanden gespert werd. Nu zijn die 3 maanden
om en gaan er met het eerste transport 2 van onze afdeling mee
wanneer deze terugkomen kom ik aan de beurt, komen ze echter
niet terug dan wordt het weer een paar maanden gesperd. Al ben
ik alles kwijtgeraakt toch heb ik geen kans omdat er 100 jongens
zijn die alles kwijt zijn, laten ze één gaan dan willen ze allemaal 
nu dat is niet zo eenvoudig, als je wel denkt. Je moet weten ik
werk in een bedrijf dat aan de productie van oorlogstuig werkt, dus
wordt alles gedaan om de productie, maar zo hoog mogelijk op te voeren.
Je informeerde er naar wat voor werk. ik nu doe Zoals je weet zit
ik nu op het kantoor en wel op het bedrijfskantoor van de afdeling
Stahlgiesserei. Mijn werk bestaat  voornamelijk in het berekenen van
het uurloon. Ach het bevalt me natuurlijk niet maar ik mag
blij zijn dat ik het hier zo ver heb gebracht, want b.v. in de fabriek
werken is iets verschrikkelijks, wanneer ik weer thuis ben zal ik je
hierover wel het een en ander vertellen. Je weet dat ons lager in Dec
voor het grootste gedeelte is afgebrand waaronder ook de barak waarin ik woonde
ik was in de schuilkelder, en door ruimtegebrek mochten we onze koffer niet meenemen
