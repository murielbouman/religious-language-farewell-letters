Noordhoven Donderdagmiddag
Lieve Ouders!
De reis is goed verlopen, schoon
de trein drie kwartier te laat was. Tante Lien was 
aan het station. Heb 's avonds gezellig bij Oom Koos en 
tante Lien gegeten. heb Han de boodschap overgebracht
Attie was op fietstocht door de provincie. 's Avonds ben 
ik nog een uurtje op de Gast gebleven, om tien uur
was ik toen bij Tjeerd en Wiesie. Er was juist visite,
wat me kwam te staan op een paar kopjes koffie,
een gevulde koek, een stuk heerlijke zelfgebakken cake
en een lichte borrel. Om half twaalf in bed.
Even na Zwolle kreeg ik een
stukje kolengruis in het oog, waardoor m'n oog waar-
schijnlijk wat is gaangedaan. Ik had er razend veel last
van, en was van plan om vanmorgen naar de dokter 
te gaan, maar vanochtend was het plotseling vrijwel over. Ik heb er nu haast geen last meer van. Al weer 
zo'n éénnachtsgenezing dus!

Heb vandaag wat kleine karweitjes
op moeten knappen, zowals aardappels spieven voor 
het zwien, konijnenvoer (distels) plukken, de oprijlaan
aanvegen (mest), gereedschap op het land brengen, en
helpen om de zichtmachine in de schuur te brengen.
