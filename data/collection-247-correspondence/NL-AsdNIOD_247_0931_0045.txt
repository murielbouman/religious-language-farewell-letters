IX
dus je ziet dat is ook prima. Over het algemeen is
de stemming aan boord naar omstandigheden zeer
goed, valt mij 100% mee, vooral na het afscheid
van Amsterdam. De meeste jongens zeggen ook, dat
vergeten wij nooit. Gisteren avond toen het donker
was, ben ik met Ike op verkenning uitgegaan. We
belandde op het achterschip, op het dek van het per-
soneel van de maatschappij, dat is verboden, dat be-
grijp je. We kwamen er ook niet makkelijk, want
de scheepspolitie is dag en nacht in touw om je
van verboden plaatsen af te houden. Slecht mili-
tairen die controle bevoegdheid hebben om op te let-
ten of de gegeven orders uitgevoerd hebben worden
mogen het betreden, maar dat zijn er weinig.
In ieder geval zijn we er 45 minuten geweest, toen
werden we er afgeschopt door een Adjudant met boven-
omschreven bevoegdheid. We hebben in die 45 minuten
staan kijken naar een prachtige heldere hemel en
staan praten met Javanen en Madoerezen die bij
de bemaning horen. In ieder geval verboden of niet
uit verkennen ga ik, ook nog goed om dat pietsie
Maleis op te frissen. Net wordt ons medegedeeld
dat we de Engelse kust voor bij zijn en dat we
niet eerder land in zicht krijgen bij Gibraltar,
nou ja dan maar water en lucht. Ik ga eindigen
met enige bizonderheden van het schip. Het is 185 meter
lang, 22 3/4 breed, en van de hiel tot aan het p topje.
van de mast 53 meter hoog. heeft een diepgang van
7-10 meter en in 1930 gebouwd. Lieve schat wel-
te rusten met een heleboel yums van mannie
aan vrouwtje en heel veel liefs dag schat tot morgen
Eli.
