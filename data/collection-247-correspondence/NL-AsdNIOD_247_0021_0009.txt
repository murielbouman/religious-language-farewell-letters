no 3.
Sneek 11 Jan. '43.
Lieve man.
Vanmorgen heb ik je brief van 30 Dec ontvangen,
dus die is ook 12 dagen onderweg geweest, maar dat komt
ook omdat Krikke de brieven ontvangt en ze aan mij over-
stuurt. Zoodoende duurt het altijd een dag langer.
A.s. Zaterdag ga ik weer weg, naar Leeuwarden, want
de huishoudster komt dan en ik kan niet best blijven
slapen. Haar eigen bedde goed komt hier wel, maar
toch niet eerder dan dat ze hier zelf is. Het komt
wat slecht uit met de reisgelegenheid om direct
naar huis te gaan, zoodat ik eerst naar L. ga daar
een nacht blijf en dan 's Zondags om half twee met de
trein weg dan kan ik om drie uur in G.dijk zijn, dan
eerst bij Krikke dal om de brieven die er de laatste
dagen komen op te halen en dan fijn weer naar ons
eigen huisje. Maandags ga ik direct naar L huizen
en blijf daar eten, want zelf heb ik het dan nog niet
zoo goed op streek en het is natuurlijk ook wat
eenzaam eerst, maar ik weet zeker dat het heel gauw
zal wennen. Als ik thuis ben zal ik op mijn gemak-
al de opdrachten die je me gegeven hebt eens nazien
en dan ga ik eens een paar dagen naar Leewarden om
te zien wat ik nog kan koopen. Veel hoop heb ik niet
want alles wordt hier ook vreeselijk krap-
