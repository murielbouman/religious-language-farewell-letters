XXIV
Zoals je hebt gezien heb ik gisteren niet geschreven
dat komt door het volgende. Ik wil gisterenavond
gaan schrijven, komt er een vaandrig binnen, en
had wat te zeggen dat het zo'n rommel op men
slaapplaats was. Vervolgens zei hij. Dat
moet je opruimen, ik zei ,,ja meester". Hij
weer, Fresco houd je onbeschofte smoel-
werk dicht. Ik weer, nooit geweten dat ik
zo iets heb bezeten, en dat zijn uitdrukking
niet beschaafd was, en dat ik daardoor tot
de slotsom kwam, dat de pot de ketel verwijt
dat hij zwart ziet. Hij was met stomheid ge-
slagen, stel je veur, een gewoon soldaat die
hem op ze'n vingers tikte. Ik stond me gewoon
haast te bez... pardon je voelt me wel, en
het hele ruim lag te brullen, dat begrijp je. Hij was
zo vriendelijk mij mee te nemen naar de bak,
en zo zat ik 's avond 7 uur in de bak, en kon
niet meer naar jou pennen. Vanmorgen
om Â½ 9 moest ik op het matje bij de luit.
Deze kwam tot de conclusie, dat mijn uitdruk-
king tegen over een meerdere oneerbiedig was
geweest maar dat ik door een nachtje in
de bak genoeg boete had gedaan. De vaan-
drig werd rood van kwaadheid, want dat
betekent in dienst net zo veel als dat je gelijk
hebt, maar dat ze terwille van dicipline
wat moeten doen. Ik kon weggaan maar de
vaandrig moest blijven. Die zal wel een
uitbrander hebben gekregen wegens stom ge-
drag, want onze luit is niet kinderachtig
in die dingen. Nel ik vond het rot dat ik
niet naar jou kon schrijven, maar ik had
dat boven vermelde niet willen missen, te
meer daar ik op het appel met gejuich
werd begroet en de vaandrig wist niet
waar hij krijpen moest. Het is een arrogante
kwast soms, maar niet kwaad, maar hij
heeft een geducht lesje gehad, en dat is
me een hoop waard, tevens een mooie aflei-
ding. Nel hoeveel geld heb je voor de radio?
Ik kan als het moet f 50 lenen dan kun je die
over een poosje als dat dan nodig is wel
weer terug sturen, want ik ben van plan
Engels te gaan leren en dan heb ik dat geld
wel nodig, maar ik weet nog niet wanneer ik
ga beginnen, en of ik het kan betalen.
