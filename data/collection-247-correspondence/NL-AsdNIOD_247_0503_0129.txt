De allergrootste verrassing, omdat ik daar wel het minst op was voorbereid, heb jezelf me
natuurlijk gegeven; het op 'n gegeven ogenblik kalm laten zien van je katholieke
doop bewijs. Jongeman van  22 jaar, nogmaals proficiat uit het diepst van m'n hart.
Ik had daarvoor natuurlijk nooit anders verwacht dan je terug te zien als de vriend, die
van geloof uit trouw Protestant was, wel reeds in 'n soort eerste stadium van studerend over
het katholicisme, maar toch nog streng Protestant, de jongeman met wie ik al een kleine
5 jaar meer of min regelmatig over geloofskwesties correspondeerde. Wel was me opgevallen
dat je brieven uit Duitsland veel meer het cachet hadden van alleen maar vragen
over mijn religie, maar ik moest dat wel toeschrijven aan je gemis aldaar in studietijd en 
studieboeken, hetgeen voor een deel misschien ook wel het geval geweest zijn zal.
Ik weet nog goed dat op 't ogenblik van m'n voorstel in het Joh. de Deo-Ziekenhuis om
over het gedisputeerde te gaan corresponderen, jij de nota maakte dat de inzet enkel en
alleen zou zijn het vermeerderen van elkaar kennis inzake elkaars religie en meer
niet. Eerlijk gezegd, is het dit van mijn kant nooit geweest, reeds vanaf dat eerste ogenblik
van onze afspraak hoopte ik, en reeds korte tijd daarna wist ik met alsolute zekerheid dat
voor jou eenmaal zou komen, wat nu gebeurd is, de overgang. Alleen dat dit nu
reeds was vormde voor mij een verrassing. Tenslotte ben ik God dankbaar een
klein instrument te mogen zijn geveest en een klein steentje misschien te mogen
hebben bijgedragen tot het gene wat Zijn werk is, ook al gebruikte hij voornamelijk
Duitse e.a. geestelijken.
wat betreft dat gedachtenisprentje, waarvan ik je een voorbeeld gaf: hier stuur ik je nog twee
andere voorbeelden, die je misschien kunnen inspireren!
Schrijf me eens spoedig hoe het gegaan is met die opvening van je in het
ziekenhuis? Ben je nog in Augustus geslaagd of moest je wachten tot September?
In je vacantie wil de je niet studeren, groot gelijk! Misschien kan ik je nog
van dienst zijn door insluiting en aanbeveling van enkele titels voor je vacantietijd
lichte leeslectuur, boeiende romans, maar alhoewel roman, toch van zuiver Katholiek-
apologetische strekking prachtig. 't Zijn de werken v.d Engelse schrijver Francis Owen Dudley. De bedoelde
titels sluit ik in , de moeite waard!!  Beste Henk, ik eindig al met dit blaadje Een volgende keer
wat meer, want ik ben druk. Hartelijke groeten van mij, Henk
Fr. Albinus Wienk, Assumptionisten  "t Hof"
Bergeyck. (N-Br)
