Tonisheide 27 Maart 1944
Lieve ouders en zusters
Deze week weer een briefkaart want ik
moet zuinig zijn met de enveloppen. Aller
eerst een verslagje van Zondagavond j.l. U hebt
ze zeker wel over horen gaan. Half tien vooralarm.
Tien uur vol alarm. En tot onze ontsteltenis kwamen
plotseling de bommen al naar beneden. Ik ben nog nooit
zo geschrokken als die vreselijke avond. Het huis stond te
beven en te trillen. De kelder is ook niet zo best. Dus je be-
grijpt de situatie. Veel kan ik niet schrijven er over maar
door Gods goedheid zijn we allen er goed doorgekomen.
En dus maar weer met vollen moed verder gegaan.
Ik ben zo benieuwd hoe het feest gegaan is
Misschien hoor ik dat wel gouw. En zijn er
veel bezoekers geweest? Dinsdag. Vandaag
de eerste zomerse dag. Het was buiten gewoon
Ik was een paar dagen niet erg lekker. Maar nu
gaat het wel weer en ik geloof dat het weer
gouw over is. Er is ook zo weinig variatie in het
menu. Knolrapen is de hoofdzaak. Ik zou zo
graag eens wat gestuurd krijgen. bv. aardappelen
dan kan ik er wat anders bij eten. In Velbert is veel
kapot en beschadigd. Alie, jouw brief ontvangen en
bedankt hoor. Je hebt me erg lekker gemaakt met
bordeaux en konijn enz. Het is zier nu treurig.
geen aardap te krijgen. Moe hebt u een mooi ca
deau gehad? Ik zou niet weten wat het moest
zijn. Ik ben erg benieuwd. Cor ik heb nog niet
van hetelpakken of zo opgestuurd. Kan echter nog
verwacht worden. Ik heb zo weinig tijd
s 'avonds om 7 uur pas thuis en dan is het donker. En
Zaterdagmiddag moet ik ..... behangen. Dat zal een
theater worden....
