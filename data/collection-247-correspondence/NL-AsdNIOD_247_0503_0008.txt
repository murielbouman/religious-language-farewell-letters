Heel ver ben je van ons af, en heel moeilijk is het soms, om daar stil ond
onder te zijn, maar gelukkig komt al tijd weer de overgave aan Gods
wil terug.Vanmorgen onder het wasschen kon ik dan ook zingen:
Ik weet aan Wier ik mij betrouwe, al wisselen ook dag en nacht,
Daar mee voelt een beproefd Christen zich gedragen door de liefde
Gods, en ervaart Hij de vertroosting des Heiligen Geestes. Je zult
zeggen vraagt moe dat nu al weer, maar nadat ik het de vorige keer
vroeg is er al weer zooveel stuk gemaakt, kunnen jullie nog kerk houden?
Kun je nog in Berlijn komen? Zou het nog werkelijkheid worden dat je 23
Maart met verlof komt? Louis zit de weken te tellen. Niet in de put zitten
zegt hij dan, nog maar 6 weekjes, en Tonny heeft al uitgerekend dat je dan
in zijn Paaschvacantie bij ons ben, en dan moest jij in zijn plaats maar
naar de Lier, om wat aan te dikken. Echt kinderlijk maar toch voel je
zijn medeleven. Ine heeft Vrijdag belijdenis gedaan voor de ouderlingen
Wanneer het openbare belijdenis is weet ik nog niet. Ik heb vanmiddag
een boekje voor haar gekocht, om haar te geven na haar belijdenis
Jezus als zielzorger van de jonge Dr Bavinck. Benaderen wat er zoo in
haar omgaat doe je niet, ze is erg gesloten, de Heere weet alleen wat in
haar hart is, wij moeten elkaar steeds voor Gods troon gedenken. 
Je moet me ook eens schrijven hoe het tegenwoordig met je ingewanden
gaat, al geruimen tijd schreef je daar niet over. kan je nog aan eten
komen, en heb nog gelegenheid om te koken. Ik ben erg benieuwd of je
het pakje van Ada ontvangen hebt. Die persoon uit de Amp√®restr gaat
nog niet weg. Kan je niet als zoovelen voorlopig een lap net als verband
in plaats van sokken om je voeten doen, dan behoef je ze ook niet te stoppen
In Aalten is een overval gedaan onder
na
de kerkdienst, en 27 jongens die onder-
duikers bleken te zijn, werden per overval wagen weg gebracht. Och Henk
het is eigenlijk zoo dom, want vroeger af later worden ze toch ondekt.
Al is het zwaar en moeilijk, je kunt toch maar beter gaan, want zoo te
moeten gaan is nog veel erger. Mocht er toch spoedig uitkomst komen
en er meer vrijheid van bewegen zijn voor iedereen, maar ik geloof
het einde is er nog niet zoo gauw, al zijn er velen die menen van wel.
Hoe we nu zoo zitten, om kwart voor 10. De jongens naar bed, Pa aan t
t scheren, ik aan 't schrijven, terwijl we onder die bedrijven een kopje buisman
drinken bij wijze van thee. Ine is een avond bij Wineke Westendorp, je weet
wel die bij haar op 't kantoor is. Nu eindig ik maar en verzend deze morgen
in de hoop dat je dit schrijven nog in gezondheid moogt ontvangen.
