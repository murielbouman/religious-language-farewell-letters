10e brief.
Gaast Maandag 9 April 1945
Lieve ouders en Mia,
Het is vandaag Maandag, en ik zal maar met m'n brief
beginnen. Al een paar dagen is het mooi weer, en ik ben
dan ook veel buiten. Het varken is nu helemaal op, op de
zijden spek na, die in de schoorsteen hangen. Maar geen
nood. We hebben nog een vette ram in het land lopen
en die hebben we toen laten slachten. Als die op is
komt het stiertje aan de beurt. Van de week zijn er
op een avond drie lammetjes geboren. Maar twee werden
van de moeder verstoten; nu mag ik met de fles die lam,,
metjes te drinken geven. Jammer Jammer, dat oom ze nu
verkocht heeft. We hebben nu drie lammen. Nu moet
nog een zwart schaap lammen. Van de week, liep ik in
ons land op een morgen, en zag daar een dood lam liggen
Zeker van de koude dood gegaan. Ik heb het toen naar
huis meegenomen. Verleden week moesten we een stuk
land omploegen. Twee paarden liepen voor de ploeg. Ik
mocht ze mennen. Dat ging fijn. Het wordt hier nu
drukker op het land. Zaterdag j.l hebben we met de
zaaimachine haver gezaaid. Ik zal eenschrijven, wat we
allemaal gezaaid hebben. : grauwe erwten, groene erwten
(vanmorgen hebben we dat gedaan) spinazie, winterwortels
zomerwortels, radijs, bloemkool, spruitkool, savoyekool,
Voor het huis komen 400 tabaksplanten te staan. Ik
geloof, dat het niet zo heel lang meer zal duren, voor ik
weer in Amsterdam kom. Hoe gaat het in A. ? Wordt het
wat beter. Ik hoop van wel. Zaterdag hebben oom en ik
ieder een rier uit het land gehal  gehaald. Een rier, is een
kalf van twee jaar, dat moet kalven. En dan is het een koe
