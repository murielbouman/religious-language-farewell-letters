In de tweede map bevindt zich een brief van de heer Millenaar, die
aan deze periode refereert. De positie en activiteiten van de heer
Millenaar zijn het NIOD ongetwijfeld bekend. Wij hebben zeer veel morele
en practische steun van de heer Millenaar ondervenden -- uiteindelijk
nog een in het Russisch gestelde passe-partout brief -- en we zijn een
aantal malen bij hem in Potsdam op bezoek geweest (brief 20/12 '43).
In een envelop in deze tweede map (waaruit blijkt dat in de laatste
maanden de post soms niet meer werd verstuurd) zitten een aantal
brieven en kaarten van en aan Ton, die om gezondheidsredenen na de
bevrijding van het Zuiden enige tijd in Zwitserland verbleef.
Grad heeft ook een aantal tekeningen mee naar huis genomen.
Aan deze teruggebrachte correspondentie zijn brieven toegevoegd
die na de oorlog uit Duitsland zijn ontvangen:
—- Twee brieven plus foto van een bij ons zeer geziene voorman (Paul
Heise, rechts op de foto), een Duitser die onze situatie begreep
en die -door ons op te vrolijken, te dekken en met het werk te
helpen - daar naar vermogen naar handelde. 'Polle' maakte er tegenover
ons geen geheim van, kommunist te zijn, en is onder de Russen
boswachter geworden.
Een brief van de boswachter Seeger die ons -- binnen zijn mogelijk¬
heden -- steeds 'gentlemanlike' behandeld heeft; reden waarom
Klaas (die ten tijde van deze brief in Indonesie zat) voor een
notariele verklaring heeft gezorgd die dat kenbaar maakte, wat dan
ook tot gevolg heeft gehad dat de heer Seeger, in tegenstelling tot
zijn collega's die alle, naar we later hoorden, door de Russische
bezetter tot bosarbeid gedwongen waren, boswachter kon blijven.
Twee brieven van onze eerste boswachter in Grabendorf.
G. Huizinga
6/3 107
