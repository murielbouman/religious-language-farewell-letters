IX
7 Oct. Donderdag 1948
Rode zee
Mijn lieveling!
Ik ga weer even met jou praten, maar niet lang
want Nel die hitte vandaag, is nog erger als
gisteren, vreselijk, maar daar is de Rode zee
om bekend, morgen zal het wel beter
wezen, naar gezegd wordt. Mijn hand blijft
op het papier plakken, in een tijd van een wip
is alles doornat. Ik was in elke 2 dagen
mijn goed, er zit niets anders op. Maar schoon
krijg ik het niet, heb is gewoon grijs, maar het
is tenminste fris, maar ook dat is maar voor
5 minuten, dan is alles weer kletsnat.
Eerlijk Nel wat ik daar afzweet grenst
aan het ongelooflijke, het zweet stroomt van
me'n hoofd, trouwens niet alleen bij mij,
maar ook dat went. Ik zit met schrijven
op het dek, wordt wel niet bar duidelijk
maar zo is het nog uit te houden schat
Er valt hier verder niets te beleven,
water (nu halen) en heldere lucht met
gloeiende zon, zonder wind. Barrr !!!!
