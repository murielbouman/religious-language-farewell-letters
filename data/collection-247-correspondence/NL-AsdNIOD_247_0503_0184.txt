+ Pax.
Tegelen, 18 November 1945.
Beste Henk,
Jij hebt zeker ook nog dikwijls moeten denken aan Oosterhout
en al z'n "heerlijkheden"?
Ik kan de Abdij tenminste niet vergeten. Wat is het leven, dat we zo dage-
lijks meemaken, toch oppervlakkig, wanneer je het vergelijkt met het monniken
leven! Wat is bij ons alles onbelangrijk, wanneer je ziet hoe de monniken dage-
lijks zich bezig houden met het" enig noodzakelijke"!
En je wéét, hoe klein jezelf ben, hoe onervaren nog in 't geestelijk leven,
wanneer je zo'n - werkelijk grote geesten ziet als Dom. Boer en anderen.
Met al je fouten en onvolmaaktheden twijfel je er werkelijk soms aan, of God
wel met liefde op je neerziet, of Hij wel "tevreden" is over je. Zelf heb ik
vooral veel last van mijn onbeheerstheid en driftigheid tegenover anderen, 'n
karakterfout, die me veel moeite en teleurstellingen bezorgt.
Maar dan weet je ook alweer, dat God van je houdt zoals je bent,
mèt (of beter : ondanks) al je gebreken en fouten. En dat geeft je juist
zoveel troost en vertrouwen!!
Sinds 29 October heb ik nog contact gehouden met O'hout, en ik zal al
mijn best doen om dat contact te bewaren en te verstevigen.
Bovendien heeft Dom. Smeets geschreven, dat ik van 1-4 Februari 1946)
welkom ben in O'hout. Dat had ik gevraagd, natuurlijk. Juist dààrom,
omdat 2 Febr. (Maria lichtmis) op 'n Zaterdag valt en 3 Febr. dus eveneens
een vrije dag. Wanneer ik Vrijdagmiddag dan vertrek, dan kan ik 't Maandag-
's morgens weer teruggaan (desnoods Zondag- 's avonds al!)
Graag zou ik van je vernemen, of jij in deze dagen ook interesse, en misschien
een mogelijkheid hebt. Dan kun je Dom. Smeets misschien eens schrijven.
Mocht er later nog iets tussenbeide komen, dan kunnen we immers altijd
nog afzeggen! In de Vastentijd is de Liturgie blijkbaar niet zo mooi.
Zal ik "onzen musicus" óók even schrijven, of is dat nog te vroeg ?
Je schrijft zeker toch wel eens terug, hoop ik? Ik ben jou nog niet
