DR. P. J. V. VAN WESEMAEL
ARTS
WOGNUM
WOGNUM, 
1 Juli
1941
TELEFOON No 14
's Avonds 8.30
Lieve Jeanette,
Eindelijk heb ik wat meer tijd en wat meer helder hoofd om je eens een brief
te schrijven. Zal ik maar van alles over me zelf en het werk vertellen? Maar
dan moet je niet denken dat ik egoist ben. Toen ik Donderdag aankwam kon
ik direct na het eten, dus na een uur of twee geluierd te hebben, begonnen.
Die dag deed ik alles op de fiets. Het zijn vrij groote afstanden ; Nibbixwoud,
Benningbroek, Wadwaai, Swaagdijk, Swaag en Wognum zelf vallen eronder.
De grote moeilijkheid was dat ik vrijwel niets van de patienten afwist, en nu
weet ik dat nog niet erg. Soms kom ik binnen en dan doe ik net alsof ik
er al van afweet maar langs allerlei vragen kom ik er dan achter. Straks
kwam ik bij miskraam, maar ik dacht dat 't een gewone verlossing geweest
was en vroeg naar 't kind: stom h√©. Maar ze vond 't gelukkig niet erg.
Die West-Friezen zijn anders erg eerlijk hoor, ze zeggen precies wat ze denken;
en lang niet altijd vriendelijk. Maar toch kan ik er geloof ik wel mee
opschieten. Toch staat 't werk me wel tegen want 't is soms zoo'n
gekwakzalfer. Van Wesemael komt uit Amsterdam en doet de dingen
anders als in Utrecht, zoodoende kan ik niet erg vlot werken.
Maar ook is de boel wel wat verwaarloosd naar mijn idee. Ik loop nu
al twee dagen naar mesjes te zoeken maar ik kan ze maar niet
vinden. Mevrouw doet alsof ze er wel moeten zijn, maar ze zijn
er toch niet. Nu heb ik me al twee keer met een zakmes moeten
behelpen maar het is zoo bot - Enfin lollig is dat niet. Ik hoop in de
loop van de volgende week de zaak wat meer op orde te krijgen
