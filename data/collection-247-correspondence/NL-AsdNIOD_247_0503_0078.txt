hoogst begeeren is God te danken. Kunt alles dat eens waar mocht
worden, dat de Heere ons allen door dezen nood heen leidde en weer
het heerlijke weerzien gaf. 14 dagen geleden heb ik Mevr Oudshoorn
hier gehad. Ze vertelde me toen iets van Joop. Hij had al zeer jong
de begeerte zendeling te worden, alleen wist z'n moeder dit, hij had het
alleen aan haar gezegd, en ze mocht er niet over praten. Later heeft
ze hem gevraagd (op volwassen leeftijd) hoe hij er nu over dacht, Toen
heeft hij haar gezegd, dat hij wist dit nooit te kunnen bereiken om -
dat hij geen vele jaren kon studeeren, maar zijn begeerte om voor Gods
Koninkrijk te arbeiden bleef. Hij moet de laatste tijd ook wat zijn
moeilijk karakter aangaat veel veranderd zijn, hij was altijd bezig
om anderen te helpen enz. Je vraagt me af ik ook nog eens schrij-
ven wil welk meisje ik destijds bedoelde, ach Henk laat ik dit nu maar
voor me houden, ik weet dat ze door jou niet begeerd word, en dat
je met je huidige opvatting geen Prot. meisje wilt en kunt hebben. 
Wat betreft een felicitatie brief aan Gerrit en Ine is nooit aange-
komen, misschien komt die brief nog. Ze zijn nu een weekend naar
buiten naar een collega, 19 September gaat Chris de Jongh trouwen
Komt in den Haag wonen, waar weet ik niet dat staat ook niet
op de ondertrouwkaart. Enkele vragen die ik al meer dan een
maal gesteld heb, krijg ik geen antwoord op van je, waarom
niet weet ik niet, ik weet nu ook niet meer te schrijven.
Vaak denk hoe zal hij nog ooit weer uit Berlijn komen, als alles 
vernield en rommelig is. Wij kunnen ons dat niet voorstellen
maar bij God zijn alle dingen mogelijk.
Van allen de hartelijke groeten en vooral van je
liefh moeder.
