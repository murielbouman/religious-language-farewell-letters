4-5 Mrt. '38 Utrecht
Lieve Jeannette
Tenslotte ben ik dan toch op de Verloskamer
terecht gekomen. We vielen met onze neus in de boter. Van 1-8 uur
hadden we 3 verlossingen met 2 toucher's. Werk genoeg dus. Daarna
zijn we aan 't wachten geslagen op no. 4 die vannacht nog aan de
gang kon komen. We hebben hier schitterend gedineerd, thee, koffie etc.
Om twee uur vannacht, 't is nu 1 uur, komt er weer een ontbijt etc.
Eten is hier 't voornaamste lichtpunt bij 't wachten, en rooken!
't Zal nu wel ochtend worden voor ik ga pitten, maar daarvoor
moet ik eerst nog mijn koffertje thuis halen.
Nu vind ik het beroerd dat ik Zaterdag niet
komen kan. Maar dat gaat wel over. Wil je Jo feliciteren,
je ouwelui, en Gerrit etc.?
Je moet je nu Zondag alleen amuseren, maar dat
kan je wel. Vergeet niet dat de bioscoop Maria Walewska
laat zien; misschien is dat wel aardig. Of ga je anders bij thuis
maar wat vervelend. Enfin, je moet je maar zoo goed mogelijk
zien te vermaken. Mieters dat je nu eindelijik je eigen zin kunt
doen he!
De medepracticant laat je groeten, hij ligt als een lui
zwijn op de divan.
Als je me soms hebben moet dan kan je me 't best schrijven ;
telefoneren gaat lastig want je loopt veel kans dat ik weg ben.
Adres: Justis van Effenstraat 36. Praktikantenhuis.
Feitelijk ben ik uitgewoond. M'n armen gloeien nog van 't
wasschen vanmiddag : 2x20 minuten wasschen met steenharde
borstels. en alles steriel houden.
