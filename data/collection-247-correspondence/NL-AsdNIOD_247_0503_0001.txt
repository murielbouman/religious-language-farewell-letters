den Haag 6- 1 - 44.
Lieve Henk
Zooeven je brief van 28 Dec. ontvangen. We hadden weer
ruim 14 dagen niets gehoord. Je schrijft dat we weten
dat je 16 Dec zoo goed als alles verspeeld hebt, door den
medoogenlooze oorlog. Die brief waar je dat in schreef
hebben we niet ontvangen, zoodat we dan nu weten dat
ook jij behoort, tot de berooide menschen. Wat zal het een
vreeslijk oogenblik voor je geweest zijn, te moeten aanzien
dat het weinige daar je zoo aan gehecht was, ik denk dan
meest aan je boeken, daar in de vlammen opging.
Je nieuwe schoenen zeker en je van 't zomer gekochte pak-
+ bruine pak en dan die fijne warme borstrok. De gespaarde
zegels voor Tonny, die vind dat toch ook nog jammer. Och jongen
wat zijn we onze bezittingen toch gauw kwijt. Wat zal er
nog veel leed geleden worden eer deze bittere oorlog
geeindigd is. Schrijf  eens Henk, zijn er veel Hollandsche
Jongens bij omgekomen? Ik dacht dat jullie lagers buiten
de bewoonde kom lagen, zoodat er daar niet zooveel
gevaar voor aanvallen was. Och kind je ben nu wel
bijna alles kwijt en hoe moet je meer aan nieuw komen
maar de Heere heeft nog weer je leven gespaard en het
grootste bezit je Bijbel heb je gelukkig nog. Diep is
de weg die de Heere met houdt, maar ook rijk is Hij
naar den geest voor je, om je steeds zijn Vadertrouw
te doen smaken. Blijf volharden in het gebed, eenmaal
zal de kroon der eeuwige heerlijkheid worden gegeven aan
allen die hier op aarde, den Heere om Zijn genade hebben
aangeroepen
