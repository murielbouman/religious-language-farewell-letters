II
als in stille aanbidding neerknielen en stil zijn. Heerlijk was
het om zo geheel aan God overgegeven bij zijn komst stil te
zijn en alleen alles op Hem te concentreren die ook in mijn
lichaam woning wil nemen. Al lukt het dan niet om woorden
te vinden om de blijdschap te vertolken toch weet God hoe 
de gesteldheid van het hart is. Ach, hoe belachelijk is het
eigenlijk te denken dat God op onze woorden zou letten, hoe
dwaas is het te denken dat de Oneindige, de Eeuwige er acht op
zou geven wat we zeggen om Hem te danken. Nee  zeg maar
helemaal niets, was maar stil en richt alleen je ziel op Hem,
die gekomen is en komt, ook vandaag
Wat zijn woorden eigenlijk, wat is een taal? Het dient
alleen daarvoor dat de mensen elkaar iets kunnen duidelijk maken. 
het is alleen voor de menselijke sameleving noodzakelijk; maar in
de verhouding van mensen met God mag dat,  moet dat wegvallen,
dan moet de ziel opstijgen op grotere hoogte dan waar hij zich
ooit van mensentaal zou kunnen bedienen. Niet schiet al het
menselijke jammerlijk te kort want hier is God. hier zijn we 
dichter dan ooit in Gods tegenwoordigheid. We worden dan opgetild
boven het aardse uit, we liggen dan niet meer geknield in een
bank in de kerk, neen we zien dan alles in grote lijnen in heel
grote stukken. Heerlijk 't is het zo te communiceren. Heerlijk is
het Katholiek te zijn. O, arme Protestanten je zocht, zocht,
tot je moe van het zoeken ergens uw moede hoofd neer moet leggen
zonder ooit werkelijk gevonden te hebben. O kon ik het ze maar
inhameren om toch die ene deur die ten eeuwig leven leidt toch
open te stoten, om het werkelijk ook daar te zoeken waar het
alleen te vinden is. Waarom zoekt de doorsnee Protestant dan allen
