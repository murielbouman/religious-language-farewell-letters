Woensdagavond 25/8 - 43
Beste Fr√®,
Ik hoop dat je mijn laatste uitvoerige brief, die
ik je Zondagavond heb geschreven, ontvangen hebt. Klaas en Cor zullen hem
wel voor je meegebracht hebben. Lees die nog maar eens aandachtig over. Ik
blijf erbij, ook ook onder wat er nu gebeurt met jou, lieve jongen, dat God ons
geheele bestaan doorziet en ons geheele lot in zijn hand heeft, ook al gebeuren
er dingen, die wij niet begrijpen. -  die wij zelfs oogenschijnlijk hard vinden.
Ik schrijf je dit briefje nog even, in de eerste plaats om je hartelijk te
bedanken voor de vele mooie en goeie brieven, die wij van je ontvingen.
en over welker rijpe inhoud wij vaak versteld maar allermeest zeer
dankbaar waren. Zeg Fre, wat hebben wij het toch altijd goed gehad, wat
begrepen wij elkaar goed en wat hebben wij vaak genoten van het
met elkaar praten en ook van de echte humor van zoo velerlei grappigs
om ons heen. Wees daar ook dankbaar voor en vertrouw je maar rustig
aan God toe. Hij zal alles wel maken, ook al kon Moeder nu zelfs met
geen klein briefje afscheid van je nemen. En Jan ook al niet. Hoe jammer
is dat! Maar Jan heeft in een briefje, dat wij dezer dagen langs een omweg van hem
ontvingen zoo mooi en eerlijk getuigd, dat hij ook vaak gekort geschoten
is en fouten gemaakt heeft, maar dat hij daar berouw van had en het toch wel
allemaal goed bedoelde, en dat hij ook in de hulp en bijstand van God
gelooft (en hoeveel hij van ons allemaal houdt) Het moet bij Jan en de
meisjes ook komen tot die persoonlijke overgave in het geloof waardoor
ons leven eerst rechten waarde krijgt. Jij krijgt nu gelegenheid te toonen, wie
je bent. En ik weet, en dank god ervoor voor die genade, dat moeder en
ik het weten mogen dat je een kind van God bent en dat je er persoonlijk recht
en moedig tegenover staat. Zoo is dit schrijven allerminst een afscheid,
integendeel, slechts een woord van bemoediging op de te aanvaarden reis.
Wie weet hoe het meevalt, overal zijn goede menschen, en: op
bergen en in dalen, ja overal is God. Gelukkig dat jij dat weet. En
wat was ik blij, dat Klaas per telefoon zoo'n prachtig getuigenis van je
af kon leggen. Hij vond je houding en je moed en je geloof bewonderenswaardig
