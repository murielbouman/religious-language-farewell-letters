Bd. 14 Juli '29
G. Heden weer voor de eerste keer op, nadat we het zondagochtenduurtje met Uw
brief in bed hadden doorgebracht. Nu zullen we maar hopen, dat we dit jaar niet meer
aan ziekte
krijgen. Het was angina, die zich uitte in een abces in de keel, vlak bij het huikje
Niet prettig, noch bij het slikken, noch bij het praten. De eerste prik hielp direct, zoodat
meer
ik al gauw bijna normaal was - geen koorts, geen pijn haast - Toen een Tweede abces kwam 
Dit was de 11de Juli 's avonds, nadat we de geheele dag rustig bij elkaar gezeten hadden
met onze gedachten in Folkestone en van den tuinier naast ons eigen huis een bouquet
van de geurigste en mooiste orchideëen hadden gehaald en Eida haar drieëenheidsbroche
gedaan en het bruiloftslied van verleden jaar had gezongen!
aan had gehad. Het staat heel mooi. Het heeft niets aan invoerrechten gekost. De douane
heeft er niets geen bezwaren tegen gehad. Vader moet ook niets meer nader ingelicht willen 
worden als een pakje al aan de post toevertrouwd is. Hij en niemand kan er toch verder iets
aan doen, of de douane het pakje hier doorlaat.- U schreef iets over J. Kunst, dat het
U namelijk verwonderde dat hij ons niet beviel. Ik moet U zeggen, dat ik hem alleraar-
digst en allerhartelijkst vindt. Hij is geweldig intelligent, heeft veel ambitie en kent een 
hoop menschen. Thijs vindt het onaardig van hem dat hij van een paar menschen die hij niet luchten
kan, hun nare zijde vertelt. Ik vindt het gewoon dat zoo iemand als Jaap het ons vertelt. 
Hij gaat zoo amicaal om met ons, en de tegenwerking die hij die menschen heeft gehad gaat
hem zoo na aan het hart, dat hij er gemakkelijk toe zal overgaan om het ons te vertellen.
Kathie is naar mijn meening niet erg warm. Zij doet zoo onverschillig, zij mist de vrouwelijke
eigenschap om met iemand mee te voelen, ..... je voelt dat gemis niet zoo zeer in haar vragen,
dan wel in de toon en in de mimiek. Overigens is ze ook aardig en behulpzaam. Kinderen
opvoeden kunnen ze geen van beiden, zoodat de kinderen bengels geworden zijn.
