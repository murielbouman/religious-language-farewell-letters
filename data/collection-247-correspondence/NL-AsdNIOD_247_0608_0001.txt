Deze map bevat alle brieven die twee broers, Klaas en Gerard
Huizinga, studenten, na de 'Rauter oproep' tewerkgesteld in Duitsland,
aan hun ouders geschreven hebben. Vooraf gaan enkele brieven en kaarte
uit de maanden daarvoor, terwijl achteraan nog een aantal brieven zijn
opgenomen die na de oorlog nog door de ouders ontvangen werden, en
die alle een inblik geven in de toestand in Nederland in mei '43 en
na de oorlog.
De andere map bevat een aantal van de door de broers ontvangen
brieven, die zij bij het einde van de oorlog hebben mee teruggenomen,
aangevuld met na de oorlog uit Duitsland ontvangen brieven.
Klaas Huizinga (1916-2000) was bijna afgestudeerd in Wageningen
(koloniale bosbouw) en bezig met zijn laatste praktijkjaar; hij had zich
alleen nog ingeschreven om zijn 'Ausweis' voor een fiets te mogen
houden. Gerard (Grad, 1925) was, na zijn eindexamen in 1942, wegens zijn
leeftijd nog vrijgesteld van de Arbeidsdienst, aanvankelijk ook in
Wageningen gaan studeren, maar na de leegloop in november 1942 (uit
protest tegen de NSB-rector) naar Delft gegaan. Bij zijn aanmelding in
de kazene aan de Alkemadelaan in Den Haag gaf hij zich echter op als
Wagenings student, om zo de kand te vergroten met zijn oudere broer
samen te kunnen blijven, hetgeen gelukt is.
De brieven in deze eerste map zijn gericht aan Harm en Frouktje
Huizinga-Westra (1883-1968, 1889-1967), Blauwe Kamerlaan 5, Marlot,
Den Haag. De vader was procuratiehouder bij de firma Electrostoom te
Rotterdam, een dochteronderneming van Brown, Boveri Cie, Baden,
Zwitserland, Electrostoom werd in de oorlog gecontroleerd door de
BBC-vestiging in Mannheim. Deze toelichting verklaart de vele passage:
in de brieven die betrekking hebben op pogingen om overplaatsing,
verlof, paketten, 'Ausweise' etc. via deze Duitse firma te regelen.
Verdere familieleden die ter sprake komen zijn: de oudere broer Ton
(1913-1994), werkzaam bij Philips, Eindhoven; diens vrouw Henriette
van den Bosch (Jette, 1915) kinderen: Elisabeth, Harm, Ariane, Vera);
Jette's zuster Anneke, gehuwd met een Balische Duitser (Klaus Koch die
diende bij de Generale Staf), aanvankelijk woonachtig in de 'Ostmark',
later in Beieren.
Begrijpelijkerwijs, met het oog op de censuur, en ook om het
'thuisfront' te ontzien, zijn juist de meest ingrijpende gebeurtenissen
en werkelijke gevoelens in de brieven afwezig.
Zo is er het bezoek dat de broers brachten aan een joods
echtpaar in Berlijn (brieven dd 30/6, 4/7, 8/7, 13/7, 22/7, 28/7,
27/8 '43). Dit waren de ouders
van een buurjongetje, Walter, die ondergebracht was bij de familie
Weisenbeek, Zuidwerfplein, Marlot (toenmalig directeur van het Haags
Gemeentemuseum). Zij werden er met ongekende gastvrijheid ontvangen;
de gastheer, voormalig chirurg en geneesheer-directeur van één der
Berlijnse ziekenhuizen, was opgewekt en belangstellend; de gastvrouw had
voor een rijke koffietafel gezorgd maar slaagde er niet in haar doods¬
angst 5.0.v. de naieve gasten geheel te verbergen. Ze waren, naar eigen
zeggen, zo ongeveer de allerlaatste nog in Berlijn overgebleven Joden;
bij een volgend bezoek van de broers was de voordeur verzegeld.
Een andere episode die in de brieven onderbelicht blijft is de
plotselinge overplaatsing naar de Oder in de buurt van Crossen, het
huidige Krosno Odrzahskie (v.a. brief 13/8 '44), naar bleek om, onder
bevel van de SA, aan een verdedigingslinie te werken. Uiteraard leverde
dit ernstige morele problemen op; bovendien gingen er geruchten dat
enkele Hollandse tewerkgestelden een oproep hadden ontvangen voor
dienst bij de Wehrmacht. De dreiging hiervan werd tenslotte versterkt
doordat Hollanders en Vlamingen als enigen na ongeveer twee maanden
werden teruggestuurd naar hun oorspronkelijke arbeidsplaats.
