Waarde Ouders van Jan. Gaast 13 Jan '45
Hedenmiddag half twaalf is
U zoontje bij ons in goeden welstand gearriveerd.
na wel wat een vermoeiende reis. Hij zou U nu
van middag even schrijven en daarom dacht ik er
maar even een paar lettertjes bij te voegen te
meer daar wij ook een briefje van U ontvingen
wat wij heel aardig vonden, en dat wij ook niet
konden lezen zonder te gevoelen wat er in het
Moeder hart omging toen u dit schreef, want het is
wel heel erg als men maar een jongen heeft en
dan die te moeten laten trekken naar de vreemde.
Maar wij zullen trachten het Jan hier zoo aange
naam mogelijk te maken en wat het eten be
treft nu dat komt wel dik in orde, want wij
hebben gelukkig nog nergens gebrek aan. Hij is bij
een boer aangeland met gemengd bedrijf, dus
melk, boter, vleesch, vet, tarwe, rogge van alles
genoeg. Het lijkt ons ook een heele goede kalme
jongen toe en zelf hebben wij ook drie van die
heeren van 23, 21 en 15 jaar. Dus Ouders wat uw
jongen aangaat daar zullen wij voor zorgen
al was het ons eigen en mocht een der Uwen 
zin hebben hem eens op te zoeken, indien er reis
gelegenheid is, onze deuren staan dan voor U open.
