VI
Bln-Spandau, 20.8.44
Beste Kees
Je brief van 9/8 ontving ik gisteren
waarvoor hartelijk bedankt. Je schreef me
dat je me drie kleine boekjes hebt gestuurd
Hiervan heb ik er echter maar twee ontvangen
je Kathechismus voor de Mulo ontving ik tot mijn
spijt niet. Voor de twee andere boekjes mijn
hartelijke dank. Ik zal in mijn brief zo
zakelijk mogelijk zijn op dat we elkaar in alles
goed begrijpen kunnen
Allereerst wil ik even iets zeggen naar aanleiding
van wat je over de eenheid van de R.K.Kerk schreef
Je beweerde dat de Anglicaanse en Russische 
kerk even weinig Katholiek genoemd mogen
worden als een willekeurige Protestantse kerkgroep
Ik geloof niet dat je hier abuis bent. Vooral
de Grieks-Russische kerk is wel degelijk katholiek, alleen
erkennen ze den Paus van Rome niet als hun opperhoofd en
hebben niet de leerstukken die na de splitsing in de R.K. Kerk
nader zijn geformuleerd te weten; de onbevlekte
ontvangenis van Maria en de Pauselijke onfeilbaarheid
Ook hebben ze geldig geweide priesters en 
bisschoppen. Je moet voor dit punt maar eens
het een en ander nalezen dan zal je zien dat
je je er met eenvoudig te zeggen, dat ze niets meer
met de R.K. Kerk te maken hebben als elke willekeurige
