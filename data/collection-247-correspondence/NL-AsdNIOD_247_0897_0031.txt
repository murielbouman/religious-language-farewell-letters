Maar boven deze brief staat: ,,Strikt persoonlijk,,
Ds v/d Zee heeft niet gepreekt hier in Gaast. Ook
niet ergens anders hoor. Vandaag is 't mooi weer. Van
nacht heeft het weer gevroren. Ik hoop dat het niet
blijft vriezen. Al 't ijs en de sneeuw was hier al weg
Gisteren 't zijn de evacuées gekomen. W  Ze zijn weer
tien dagen onderweg geweest. Ze kwamen uit Roermond
Ze kwamen over Duitsland per trein. Deze is ook
nog beschoten. 17 doden en 16 gewonden. Vanochtend heb
ben we bieten uit de kuil gehaald, en deze met de
wagen in de schuur gebracht. Drie jaar geleden is
de schuur en stal ingestort Nu staat er een nieuwe.
De stal is de ruimte waar de koeien staan. En waar de
kalveren staan heet de schuur. We hebben nu nog
een evacué van 12 jaar uit Roermond. Een jongen
en die heet ook Jan.Nu zijn er drie Jannen bij ons
lastig hè? Nu schrijf ik enige Friese woorden, die ik
weet. Tussen de haakjes de uitspraak,
Paard - hijnder (hiender); varken-baerch
De évacué slaapt naast mij, maar deze heeft geen
luizen, dus dat hindert niets. Nu, ik eindig mijn
brief. Het is een dikke geworden. De groeten van
Jan
P.S. Ook de groeten aan Tini en Miep Dááááág
