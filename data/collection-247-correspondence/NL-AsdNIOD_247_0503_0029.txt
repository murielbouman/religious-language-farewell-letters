5
Nu even de rest van je brief:
Inderdaad is het een mooi cosmopolitisch aspect dat je je heden liever in
de eerste plaats als Christen gevoelt en dan pas als lid van de
Gereformeerde kerk maw individueel zul je er dan je hele leven naar
moeten streven nooit geen z.g. antipathie voor het katholicisme te koesteren
maar liever Protestanten en Katholieken te zien in broederlijke band omdat ze
beiden den Christus aanbidden. Katholieken en Protestanten hadden
inderdaad in de geschiedenis op heel wat punten eendrachtig kunnen
zijn. op heel veel terrein, bijv. in de strijd tegen sommige anti-christelijke
invloeden, behalve natuurlijk wat geloofskwesties betreft. Want hierin
Blijft natuurlijk het werenlijke verschil bestaan.
Even citeer ik uit je epistel:
“Het is niet het belangrijkste dat we (zoals bij ons zoveel het geval is)
“tot een bepaald groepje behoren en dan maar steeds op de stokpaardjes
“van onze voormannen blijven doorrijden om zodoende het langer hoe
 “meer scheuring in Christus te maken. Daarom mogen we niet op
“allerlei kleine punten van ondergeschikt belang allerlei onrust in de 
“kerk verwekken, door dat we er doorgedreven dogma's en alles wat
“daarmee verband houd blijven vasthouden”
“stokpaardjes van onze voormannen? Van wie?  Namen svp.
“ver doorgedreven dogmas”. Nu zover ik weet heeft alleen de
Katholieke Kerk bepaalde en vastomlijnde, onveranderlijke dogma's.
Deze dogma's zijn niet ver doorgedreven.
Aan dogma's vasthouden is in Katholieke zin aan waarheden vasthouden.
