V. Bln- Spandau , 26.7.'44
Beste Kees.
Vanmiddag ontving ik je brief en ik haast me om deze
te beantwoorden. Omdat je er opaan dringt wil ik je als
eerste antwoord zeggen dat ik er geen bezwaar tegen heb dat je
over alles wat ik met je in mijn vorige brief schrijf met je Biechtvader
praat. Toch moet je er maar verder met niemand over praten,
je voelt niet dat dat voor mij niet prettig is.
(Mijn pen is stuk, zodoende schrijf, ik je met potlood, mijn)
excuus
Hartelijk dank voor alle sterkende woorden die je in je
brief tot me richtte. Je begrijpt dat ik onder deze
omstandigheden niets liever zou doen dan bij je komen om
eens heerlijk rustig over deze dingen te kunnen praten, maar
dat kan nu eenmaal niet, God geve dat de tijd spoedig
daar mag zijn dat ik wel hiertoe in de gelegenheid mag zijn
zoals je ook wel begrijpt zijn er voor mij nog heelveel en 
grote moeilijkheden te overwinnen, maar ik heb me het als
opgave gesteld dat ik deze moeilikheden het kost wat het kost
overwinnen moet. Want lukt dit me niet, dan sta ik
practisch zonder God in mijn leven, een God zoals het Protest
antisme die biedt kan mij niet bevredigen, zoals je weet
is het Protestantisme in vele honderden groepen en groepjes
verdeeld die elkaar op alle mogelijke manieren bestrijden en
daardoor elkaar om zo te zeggen, in de wielen rijden, wat de
ene domine als waarheid verkondigt gelooft een andere dat
Det een grote ketterij is. Toch biedt het Katholisime ook
niet die eenheid die eigenlijk ideaal is, denk aan de Russische en
Anglikaanse Kerk maar wanneer we een vergelijking gaan
trekken tussen Kath en Prot dan wint een kerk die uit drie
