Zaterdag 25-9 - '48.
Lieve schat!!
't Is nu 2 uur 's middags en ik ga je verhalen wat
ik tot heden aan toe heb gezien en meegemaakt.
Excuseer mijn schrift, want al is het Buitengewoon
goed weer, enige diening en trilling is met schrijven
goed merkbaar, al is het als je gewoon loopt of zit
niet hinderlijk.
We gingen vrijdagmorgen om 7 uur met bussen
van uit het kamp naar het station in Breda en
van daar om 8 uur met de trein naar A'dam. De route
van Breda naar A'dam was als volgt: Breda -  :Herto-
genbosch- Utrecht (waar we buiten het station ongeveer
15 minuten gestaan hebben) over Hilversum naar A'dam
In Amsterdam werden we met de trein gereden tot aan
de loodsen van de Johan van Oldebarneveldt, die hoefde
je maar uit te lopen en je liep de loopplank van het
schip op. Aankomst te A'dam was 12 uur, inscheping 5
minuten voor 1 uur. In Breda kregen we toen we het
perron op gingen 10 verginia sigaretten en een vol fruetta.
Voor het vertrek hebben we de trein opgeschilderd met
verschillende stukjes en kleuren krijt, met verschillen
de spreuken, oa. ,,We gaan naar Soekarno". ,,We gaan
naar de Apen". We gaan naar Indie", maar lang
leve de Hollandse meisjes en „palmboompjes en apen
getekend", en nog meer fraais. We varen ontzettend
druk om andere gevoelens te verbergen, wat uiter-
lijk ook volkomen geslaagd is. In Breda waren
al heel wat mensen op de been met pakjes en derge-
lijke meer en dat trok meer mensen, dus je begrijpt de
rest wel, want ze kregen de lucht dat wij naar Indië
vervolg van deze Brief in volgende
enveloppen 1 2 3 4 enz.
