8 Juli
doodeng ! -Verder  hebben ze ons huis   al (!!)  gekalkt , 2 dagen lang deden ze
er niets aan, twistend over het loon.  Een week geleden zijn de andere menschen , 
eruit gegaan en dit is alles wat ze eraan gedaan hebben.  met het oog daarop, dat wij
er nog in geen tijden in zullen kunnen, hebben ik maar gezegd dat we pas betalen vanaf
de dag dat we erin komen , wat Thijs me aan de hand deed. Hok was bang dat we
te veel wilden  maar het is toch feitelijk niet meer dan billijk, al was onze
waarnemende huisbaas er eenigzins over uit zijn humeur. - „Ganz alleine‟
kocht ik  nu gister een gasfornuis !  met een glazen overdeur , 3 pits !  Hij is
beeldigschoon , merk „Senking‟ , vraag maar aan Emma  , het zal haar nog wel
in haar hoofd zitten van al die kachelsoorten!  Ik moest direct beslissen , want
het was de laatste dag dat je 3 maanden vrij gas cadeau kreeg + een alu-
minium rijstkoker + een broodrooster. Het fornuis kost f97.50.  Ik had geen zin
in een tweedehands op een vendu  ,  6 jaar is best de moeite waard. De heele week
zagen we hier niemand , iedereen schrok terug voor de keel  , hier wordt nl. alles
direct maar diphterie genoemd ! Wij hadden het dus erg rustig samen , en nu
liggen onze mannen op bed te „Jules Vernen”!  Nu geliefden wees gegroet
Eida
Daarnet hield er een karretje stil waarruit Mamma en een Tante stegen, 
ze had gevoeld dat Hok ziek was(!) en logeerende in Andir, hier vlakbij, voor de 
Jaarbeurs, is ze ons gaan zoeken. Ze had gisteravond Hok niet op de Jaarbeurs
gezien en toen had ze wel gedacht dat hij ziek was. Het is voor hen ook een
geweldige gebeurtenis, die Jaarbeurs. Hok is er nu heelemaal niet geweest. We 
zouden juist Donderdag met ons vieren kermis vieren  , jamer. Mamma
deed vele huismiddeltjes aan de hand, maar  waterstofsuperoxyd is best. _ Ik kon
haar al beter verstaan , wat zij tot haar vreugde merkte.  dag!  _ Net kwam het
pak, : ongelofelijk zeldzaam buitensporig mooie broches en_leuk idee. wij hebben hem beide al op en
onze mannen genieten. Beide nu ± koortsvrij, Hok praat nog steeds als Mien, jullie naaistertje,
en heeft telkens weer een nieuwe ontstoken plaats, en eet nog moeilijk, enorm vervelend. - Mama kwam
van morgen weer, dacht dat Hok al haast gestorven was , omdat de voordeur dicht was! overdreven!
schrijf eerst of jullie wel eens porto moeten betalen voor te dikke brieven
