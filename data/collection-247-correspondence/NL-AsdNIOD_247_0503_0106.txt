Tilburg 25 Juli 1945
Beste Henk!
Vanmiddag ontving ik je lang verwacht schrijven waarvoor
mijn hartelijke dank! Het is fijn voor je dat je weer bij Hema
bent, dus daar ben je nu voorlopig geborgen hé?
Zeg Henk zou je eens gauw willen zoeken naar mijn radio?
je weet waar ie moet zitten in een Cartonnen doosje in
de uiterste hoek, doe 't maar als Arens er niet is
als ie nu weg zou zijn leg dan hier en daar je oor eens
te luisteren of iemand er iets van weet wil je
je best voor mee doen? ik ben er erg door gedupeerd!
Ik heb reeds naar Amsterdam geschreven, maar
moet eerst even afwachten. heb je nu meer salaris
gekregen? 't Was fijn dat we elkaar weer eens
in levende lijve gezien hebben, zo werd ons brief
schrijven dan toch beloond. Is op de etalage kamer
alles nog 't zelfde? Of is 't er ge er een grote bende.
vorige week zondag was 't openbare processie
door de stad den Bosch, ik ben er naar toe
gegaan de straten waren over druk op de trottoirs
hadden duizende mensen plaatsgenomen op stoelen
en banken 't was snikheet en 't viel nog niet mee
om ook een plaatsje te bemachtigen. Om 3 uur begon
't lof in de basseliek daarna de processie die meer
dan een uur duurde  't was heel plechtig, 't Allerheiligen
werd gedragen door de Bisschop waarachter hoog
geplaatste en voor mij sommige goeie kennissen.
't was diep ontroerend de 1e openbare processie
na 5 jaar iedereen knielde neer op dat plechtig
moment, 't volgend jaar ga jij met mij mee hé?
