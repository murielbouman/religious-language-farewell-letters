XXVI Zondag
17 october '48
Eli
Mijn lieve meisje!
Hoe kan dat nu, want je bent mijn vrouw.
Maar het kwam zo in mij op en ik schreef
het daarom ook maar meteen. Zoals ik
gisteren schreef, zijn we aan land geweest.
Nou ik heb genoten hoor. 't was prachtig.
Natuurlijk waren er wel enkele dissonanten
in het mooie geheel, maar die vallen in het
niet. Ik zal je beschrijven wat ik van af
het van boord gaan 's morgens 9 uur tot 's mid-
dags 3 uur heb gedaan, al moet ik je er bij
zeggen, dat je heel wat in je mars moet
hebben, om alles zo te beschrijven zo dat het
voor jou ook levende werkelijkheid wordt,
ergo neem mij niet kwalijk als ik niet al-
tijd duidelijk ben, want wat je om 3 uur ziet moet
je als het ware een paar uur later hebben
verwerkt, om het weer te geven. Je begrijpt
dat is niet helemaal mogelijk. Daar gaat
ie dan. Toen we van boord af gingen moesten
we eerst op de primitieve kade (houten
vloer boven het water.) aantreden. ± Een
kwartier later konden we ons gang gaan.
Ik ben toen met een jongen doe jij niet kent
(Leen Schafter, ook getrouwd!) links afgeslagen en
niet rechts direct naar de hoofdstraat en de eigen-
lijke kampong. We baanden ons een weg door
bos en vlakten alleen afgaande op de sporen, die
de inlanders achtergelaten haden toen zij er had-
den gelopen. Nou ik kan je vertellen dat het
moeilijker begaanbaar is als onze Hollandse duinen.
Maar het loonde ruimschoots de moeite, want
je keek je ogen uit. Sabang is een vruchtbaar
eiland, want de regenval is hier 2.16 meter
per jaar, in Holland maar 75 cm, dat is 3 x
zo veel als bij ons. Alles is daar groen en er is
veel bos. Het veld bestaat uit uit een hoog
soort helmgras, wat veel overeenstemt met onze
duinbeplanting met helmgras, alleen is het hier een
Decimeter hoger. Het bos is fantastisch mooi,
allerlei bomen waar ik de naam niet van ken, die
zal ik je ook niet beschrijven weet ik later de naam
wel, dan beschrijf ik het nog wel. Wel hoger net
zo hoog als bij ons berken bomen en andere, palm-
bomen waar de cocosnoten aan groeien. Boven in
de top begint de begroeing van de boom zelf in
machtig palmen takken, die je wel kent.
XXVII
Net zo'n begroeing als bij ons de gewone palmen
in huis alleen natuurlijk groter. Vlak onder de
begroeing hangen de kokosnoten aan trossen, al
naar de soort de bast groen, geel of bruinge-
kleurd. Je moet n. l. weten dat voor je
aan de eigenlijke cocosnoot toe bent zo als
wij dieken kennen, wordt deze omgeven door een
± 5 cm dlikke harde vezelachtige bast. Wij
vonden eer eentje. Ik heb toen met mijn dienst-
mes de bast verwijderd, maar een kwartier
was ik er aan kwijt. Toen de bast aan 4 kanten
doorkloofd was moest ik hem eerst nog
verschillende malen tegen een boom mikken
en toen had ik pas de cocosnoot jou bekend.
Details van de nuttiging zal ik je besparen,
want het is al erg genoeg, dat ik ze jou niet kan
geven, en ik maak je maar lekker en jaloers.
Het bos was zo begroeit dat boven je hoofd
er gewoon een fantastisch mooi dak was. Ik
was blij toen, want de zon was heet. Ik heb
onderweg ook nog een flinke bui gehad, maar
dat is hier niet erg, je bent zo weer droog.
Wat ik je nog niet vertelt heb van de cocos-
noot is de cocosmelk die zich daarin bevind.
Je maakt gewoon een gaatje er in en je hebt
een heerlijke drank. dan hak je hem door de breedte
door en dan heb je nog een drabbig vocht, ook
lekker. Zo trokken we door bos en veld. Onder-
weg kwamen we ook wel eens een schuurtje
tegen, en dat bleek dan een woonhuis voor in-
landers. In het midden een schot en waar bij
ons ramen zitten was het hier gewoon open,
uiterst primitief. De inlanders daar waren niet
hygiënisch, uiterst vies. Als je daar die vrouwen
zag zeg. brr. wat vies. Kinderen allemaal
barrevoets, hadden soms zweren op hun hiel
of op de voet, zeer ten genoege van vliegen en
andere insecten ....! Nadat we ongeveer 2 uur
aan een stuk hadden getippeld kwamen we
aan zee, heerlijk windje vlakbij stond het water
station. Maar dat is veel primitiever als bij ons
maar toch kon je de Europesche hand wel zien
die daar aan had gewerkt. Het water vangen ze op uit
de bergbeken Prachtige bergen had je daar. helemaal
begroeit. Je kon ze wel beklimmen maar dat
kostte te veel tijd. We hebben daar even gezeten Toen
weer verder en we bereikten na een half uur de
kampong. Daar woonden behoorlijk beschaafde inlanders
ook wel Chinezen en een enkele Europeaan, die daar
