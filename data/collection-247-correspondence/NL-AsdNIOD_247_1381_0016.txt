W. Oosterbaan.
L. Meliszweg 2.
Hoorn
Hoorn 2 April. '37.
Lieve Jeanette;
't Was een schitterend ontbijt voor me vanochtend, behalve 't
gewone eten  kreeg ik ook een bijzondere brief.  Van jou.
En veel langer dan ik had durven hopen.  Natuurlijk snapte
ik niet hoe je die brief maaandagavond al kon schrijven terwijl jij mijn
brief hoogstens  Dinsdag gekregen kon hebben. Enfin, dat snap je zelf
natuurlijk ook niet.
Je vraagt zoo wat ik de hele dag uitvoer: nu, dat is schandelijk
weinig: een beetje tippelen, boerenwerk in de tuin of liever in 't weiland
('t land is meer waard als 't huis hier), vol verbazing naar de gasput kijken
omdat die bijna geen gas geeft en dus primitief eten, een beetje fietsen
(morgen ga ik dat goed doen), veel lezen, weinig, zelfs geheel niet studeren
en lang slapen. That's all.
Overigens doe ik hier een beetje mensenkennis op bij de boeren, en
andere mensen waarvan ik niet weet wat ze doen. Alles bij elkaar voel
ik me daardoor niet erg geschikt voor plattelandsartsje: Met één zin reageren
de mensen hier zoo overdonderend dat je bang wordt je mond open te doen. Als
je „dank U” zeg omdat je thee krijgt kijken ze je aan of je gek bent en als je
't twede kopje weigert zijn ze diep beledigt.
Het is nu ongeveer 6 uur 's avonds en 't is gaan regenen. Als dat eenmaal
aan de gang is houdt 't voorlopig nog niet op.
Je zult wel gemerkt hebben dat ik de verjaardag niet vergeten 
heb, maar je doet 't uit mijn naam nog maar een beetje beter, hé?
Feliciteer ook je moeder en de anderen en doe ze meteen de beste
