Vandaag 1e Pinksterdag gingen vader en ik
naar de Willem de Zwijgerkerk, waar ds James
sprak. De dienst was héél mooi, volkomen iets
voor jou. Piet van Egmond speelde de Pinkster,,
cantate van Bach en daartusschendoor Kommt
Seelen dieser Tag. Toen de kerk uitging speelde hij uit
de 9e van Beethoven Freude, schöner Götterfunken.
Ach wat zou je genoten hebben van dezen dienst!
En nu maar weer hopen! Frans Rozenberg
dacht wel dat de zaak over drie a vier dagen
in orde zou komen. Heb je al aan den heer
Santorius een brief over die papieren geschreven?
Enfin, al die dingen zul je beter weten dan mij
Vandaag was Jo Bange jarig en gingen we er
vanmiddag heen. Vanochtend zijn vader en ik
naar het boschplan gefietst. Vader had Lydie's
fiets, aangezien Truus' haar banden te slecht zijn
Daar hadden we Zaterdag al zoo mee getobd, dat
de achterband telkens leeg liep. Vanochtend kwam
Fietje Mulder je brief van 8 Mei- aan haar ge,,
stuurd aan ons laten lezen. Vanavond kwam 
Willy Winke even oploopen. En nu hoop ik, dat
we de rest werkelijk eens mondelijk met je
zullen kunnen bespreken.
Dag Fre tot spoedig ziens, ons aller hartelijke
groeten en een stevige zoen van
Moeder.
