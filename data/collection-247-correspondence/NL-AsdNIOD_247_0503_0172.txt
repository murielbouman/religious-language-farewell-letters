Bergeyck, 4 November 1945.
Beste Henk,
Gisteren je brief ontvangen en met veel belangstelling gelezen.
Ik constateer eruit dat je de weg volgt van de meeste bekeerlingen een bezoek aan
de Paulusabdij , aan Trappisten e a  plaatsen. De Convertieten die ik zelf gekend heb
o.a. De twee waarvan ik je de plaatjes stuurde hadden het zelfde gedaan. Die waren ook
allemaal vol lof over wat ze gezien hadden.
Inderdaad komt, zoals je al veronderstelde, mijn leven hier in grote
trekken overeen met wat jij gezien hebt. Hier heb je onze dagorde, zoals het hier in
ons Scholastikaat gevolgd wordt:
Opstaan 6 uur (Op Zondagen en Feestdagen vrije dagen en vacantie dagen om half 7, dan
hebben we ook een ander en lichter dagreglement).
6.25 Prime in koor (duurt Â± 15 min.) Daarna achtereenvolgens: half uur meditatie,
gelezen H.Mis, korte dankzegging gevolgd dan Terts en Text in koor.
Daarna t: 8.05 Ontbijt en werkzaamheden. 9.oo. Eerste les, waarna in kwartier
recreatie (.9.50 - 10.05) Dan tweede les (10.05 - 10.55) Dan derde les (10.55,- 11.50).
Vervolgens. Gewetensonderzoek (4 min), Angelusgebed - Diner. en Recreatietijd tot 
half twee. Om half 2 None,Vespers en Completen in koor.,waarna + 2 u vrije
studietijd tot 4.oo. Dan koffiedrinken en wat eten, als je wilt en recreatie tot half 5
Van half 5 tot half 8 studeren, waarna Souper, Metten en Lauden en recreatie van
+ kwart voor 9 - 10 u. Dan: Avondgebed en zegen, en je springt in je bed. Behalve het
Lof zijn er vaak door omstandigheden wel eens lichte wijzigingen.
Op vrije dagen en vacantie dagen of bij begondere gelegenheden is het reglement
ook veel lichter. Zo'n vrije dag hebben we iedere Donderdag. Dan ga je wandelen
