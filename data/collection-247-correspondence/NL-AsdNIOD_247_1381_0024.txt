9 Mrt. '38.
Lieve Jeanette
't Is nu Zondag, 12 uur. Je zult wel raare dingen gedacht
hebben, toen ik Zaterdag niet op kwam dagen, vooral nadat
je Vrijdag ook al bij mij thuis geweest was.  Nu zul je
de zaak wel snappen.   Maar toch had je wrsch. wel 
kunnen vermoeden dat ik op 't Z.h. was hé?
Het praktikantenhuis wordt „Ooievaarsnest” genoemd. Het is
hier een heel leuke boel, af en toe zijn de ander lui wel
wat slaperig; maar de moppen die je hoort zijn onbeschrijf-
lijk goed. Enfin, daar vertel ik je later nog wel van.
Heb je Jo nog gefeliciteerd van me? 't Ziet er
wel naar uit dat ik hier weer gauw weg ben, dus als je
behoeft niet weer te schrijven; 't is niet leuk een brief
te sturen terwijl ik 5 min. later voor je neus kan
staan. 
Vandaag zijn er twee Zondagskinderen geboren, en één daarvan
om vrij onnaspeurlijke redenen.
In het geheel heb ik 4x Getoucheerd; dus dat behoef
ik nog maar 1x te doen.
dat ik
't Is niet met jouw vulpenhouder dat ik zoo slecht schrijf hoor,
't is maar een geleende.
Ik ben benieuwd wat je al die dagen gedaan heb,
wrsch. nog wel meer als ik. ; de ½ van de tijd moet je
hier wel wachten. Opde dingen die komen zullen, en
dan komt er soms nog niets
De verlossingen gebeuren hier geheel schreeuwloos meestal,
feitelijk om je dood te lachen. Vanmiddag kwam er
