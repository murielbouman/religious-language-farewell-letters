Amsterdam 28 Mei 1944
Lieve Fre,
Vandaag ben je juist een jaar uit ons
huis weg en we hadden zóó gehoopt je dan weer in
ons midden te hebben, maar helaas, het mocht zoo
niet zijn. Wat is dat toch, dat je zonder papieren
uit Riga kwam? Wie zijn slordigheid of fout is
dat? In oorlogstijd moet je nu eenmaal altijd
papieren hebben, maar ondertusschen ben jij er maar
weer de dupe van. 26 Mei ontvingen we je brief, toen
ik juist thuiskwam uit de overtrouw van Klaartje
Pruiser met Jan Aaltevogt. 27 Mei heb ik 's ochtends
direct het kantoor van de V.O.G. opgebeld. De
heeren waren er niet, zooals te verwachten was.
De juffrouw deelde me mede, dat de zaak vol,,
komen in orde was. De koerier was al met de
lijst, waar je naam bovenaan staat naar 
Berlijn, kan er reeds zijn. Zaterdagmiddag
zijn vader en ik toen naar Bovenkerk
gefietst naar Frans Rozenberg. Ook hij zeide,
dat de zaak in orde was, maar het oponthoud
in Berlijn is vaak zoo lang, omdat je nooit
geloofd wordt. Ook hij beweerde, dat de papieren
reeds in Berlijn konden zijn, dus nu maar
blijven hopen. Bij ons ligt ook een oproep voor
je om 20 Juni examen te doen aan het
Conservatorium. Ik wilde dit juist aange,,
teekend naar Riga sturen, toen de mede,,
deeling kwam, dat je in Berlijn zat en
dus houden we nu die oproep maar hier.
