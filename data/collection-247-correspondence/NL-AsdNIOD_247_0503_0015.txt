Berlin-Spandau 24/5 '44
III
Beste Kees
Deze week ontving ik je brief van 4/5
waarvoor mijn dank. Het was een echt fijne
brief, en ik wil bij de beantwoording bij het eind
beginnen omdat dat m. i. de sleutel is om
elkaar beter te begrijpen. Je schrijft me daar
"Nu Henk, ik was weer aan 't vertellen zonder dat
ik 't zelf wist (neem me niet kwalijk) laten
we maar weer tot 't werkelijke terugkeren." Hierdoor
laat je me zien dat we elkaar niet goed begrijpen.
In je brief was je zo uit je hart aan het vertellen
over je godsdienst die je zo gelukkig maakt, dat je je
als het ware niet meer helemaal op de aarde voelde. Dat
moeten we nu juist hebben, namelijk dat we elkaar
zo schrijven zo van harte dat we als het ware al 
het lage en aardse ver beneden ons laten liggen en
in onze gehele verhouding alleen de eer van onze God op
het oog hebben en onze zaligheid. Daarom is het fijn
wanneer we zo goed met elkaar kunnen opschieten dat
we door alles wat ons scheidt heen kunnen zien. Het
is een heel groot verschil of men RoomsKatholiek of
