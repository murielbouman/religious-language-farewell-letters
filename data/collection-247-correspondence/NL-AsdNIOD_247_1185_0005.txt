13/11
Mijne lievelingen
Hierbij deel ik mede dat ik nog steeds in goeden welstand
verkeer. Het is een kwestie van aanpassen wat tenslotte
soms niet zoo geheel gemakkelijk is. Mijn voeten zijn nu
goed verzorgd en de rest was natuurlijk welkom. Ik
word steeds geruster met betrekking tot het vraagstuk hoe
jelui het redden. Zoo nu en dan vernemen we wel wat
ten aanzien van de groote steden en dat is niet rooskleurig.
Gelukkig daarom dat jelui in de gegeven onstandigheden je
schijnbaar nogal redden kunnen. Je moet inderdaad maar
hoopen wat je grijpen en vangen kunt en ik denk aan
sommige menschen die zich zeker niet onbetuigd zullen laten
hierin hulp te verleenen. Over het eten hier valt niet direct
te klagen, in ieder geval zou het in de stad wel eens slechter en
zijn
minder kunnen zeggen. Goddank ben ik tot nu toe gezond
gebleven en hoop ik natuurlijk vurig dat dit zoo blijven zal
die Pohl heeft zeker gebofd we hadden afgesproken dat de 
eerste die van ons twee daartoe in staat was de groeten thuis
zou brengen; hij is degelukkige, enfin hij zal wel verteld hebben
hoe dat gekomen is. Inderdaad heb ik nu wat weg van Kobus
Kuch , die conclusie van Marietje is goed. Wat heeft dat lieve
kind toch een moeite gedaan. Ik wou nu evenwel waar
schuwen geen reis meer naar Amersfoort te ondernemen, dat is
te gevaarlijk ; niet meer doen hoor. ook mag liever niet meer
over „relaties ” worden gesproken.
