XXI
Vrijdag Donderdag 14 October.
Indische oceaan.
Lieve schat.
Zoals je ziet heb ik mij vergist met de dag, nou dat
merk je ook haast niet op zo'n boot. Het weer is hetzelf-
de alleen de zee is iets wilder, en de boot schommeld
iets erger, maar het weer is best. Ik ben jaloers op
je Nel in de scheepscourant staat voor Holland
,,Koude nacht". Ik wou dat hier ook is koud was
maar lou hoor, zelfs benauwd meestal, vooral
met zo'n hoop jongens bij elkaar. De stemming is
vanavond weer eens goed, wordt meestal ge-
uit met het vermoorden van enige liedjes, beetje
stoeien, eentje in ze'n nakie onder de does brengen,
door zijn bed heen laten zakken enz enz. Maar bo-
venal wordt er naar hartelust gevoerd en goed
ook en menig maal zit er een figuurlijk op de
wagen. Meestal komt er zo'n stemming als een
van de jongens in de put zit en die weer op het droge
moet komen, en dat lukt ook meestal wel, in ieder
geval hij zakt niet dieper, en dat is ook veel waard.
De kameraadschap is nu over het algemeen wel
goed. Verder mogen we Zondagmorgen in Sabang op
eigen gelegenheid van boord. In Indie moeten we over
3 maanden pas de jongens die daar zitten in ons gebied
aflossen, dus we krijgen in Indie weer eerst 3 maanden
kazerne leven. Dat vind ik rot, want dat is weer
licht arrest, streng arrest, binnen blijven. geen ver-
lof, wacht, weekdienst, appel 100 maal op een
dag, en parade lopen, want niks doen mogen we
niet, dat is ook niet goed dat begrijp je, want de
eerste maanden zijn het ergste, en daar moet je
overheen, en als je werk hebt gaat dat beter.
Ik ging liever in eens ten Velde, het gevaar is even
groot en nou is alles wat je doet, meestal wacht.
Daar ten velde heb je afwisseling en heus als je
uit kijkt is er practisch geen gevaar, zeker niet
meer als in de kazerne, en de discipline is veel
minder en je bent veel meer vrijman en van
al die pietluttigheden hierboven voornoemd
ben je af, als leger te velde, maar alles kan niet over
rozen gaan. Maar genoeg er over.
Hoe gaat het bij Talsma, en met de zaken en
vooral met jou werk. Heb je nog werk Pop, verdient
