III
Ik had je al verteld dat ik hier in Den Haag een cursus in
Godsdienstleer volg. Wanneer ik nu Latijn en Grieks wil gaan
studeren dat zou ik natuurlijk deze cursus op moeten geven, wat op
zich zelf niet zo erg zou zijn want wat het zwaarste is moet
het zwaarste wegen. Van de studie voor priester is Latijn en
(in mijn verhoudingen)
Grieks nu eenmaal belanglijker dan algemene Godsdienstleer.
Ik meende eerder deze stap niet zonder medeweten van mijn
Biechtvader te mogen doen en deze gaf me een heel andere raad
Wat nu te doen ?  Doen wat pater Fidentius aanraad? Of
doen wat pater Gall(mijn Biechtvader) aanraad? Ik heb er eens
ernstig over moeten denken en tot slot heb ik de raad van pater
Gall opgevolgd. Ik heb pater Fidentius dit ook geschreven
en ik hoop dat hij niet in kan denken dat het voor mij
heel moeilijk was om te kiezen. Ik wacht daarom met
spanning op een antwoord van pater Fidentius. Pater Gall
vond het het beste om eerst maar een jaar niets anders te doen dan
Godsdienstleer. Dit om verschillende redenen en niet het meest
waarom omdat ik dan volkomen vrij blijf. Wanneer ik echter nu
al met Grieks en Latijn ga beginnen dan zal zich onwillekeurig
de gedachte ontwikkelen dat alles al in kannen en kruiken is,
de volkomen vrijheid van handelen is dan weg en dit acht
pater Gall erg belangrijk. Hiernaast is hij van mening
dat ik wat ik anders in een heel jaar 's avonds kan doen
ik later wel binnen 3 maanden klaar zal spelen zodat het
niet zo erg veel tijdverlies is.
Het was voor mij niet gemakkelijk om dit besluit te nemen,
naar het leek me zo heus het beste.
