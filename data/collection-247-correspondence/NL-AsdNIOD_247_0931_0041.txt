V
het beter was van niet, maar ik verlangde heel
erg naar jou, ik had alles gedaan om je nog een keer
te zien. Ondertussen was om ± 4 uur de zon doorgekomen
zwak, af en toe bedekt door wolken, maar het begin
van mooi weer was er. Toen ik eenmaal de hoop
opgegeven had om jou te zien, ben ik uiterlijk vol-
komen rustig het dek op en neer gaan wandelen,
tot dat om ± 5 uur de loopplanken door een
voor ons schip op rails rijdende hijskraan werden
weggehaald en alles werd los gesmeten, wat de
2800 han jongens vast hield aan de Hollandse kade.
Vele jongens aan boord kregen het te kwaad, ons
allen schoot een brok in de keel. Onderwijl was de kade
vrijgegeven voor allen dus ook voor familie.
Een massa mensen stormde de kade op, die wellicht
van 's morgens vroeg alles op een afstand hadden
gevolgd, om 10 voor half zes kwamen we los van
de kade, onder het spelen van ons volkslied wat op dat 
moment zeer aangrijpend klonk, het was ondanks duizen-
den mensen doodstil, het werd door ons allen staande
aangehoord, niet allen brachten militair saluut van
ons, maar ontblootte eenvoudig het hoofd. (Ik ook)
Dit was het aangrijpenste moment, ook daarna toen
ons volkslied uit was bij velen kwamen nu pas
alle verborgen emoties los niemand schaamde zich meer
voor tranen. het kwam maar al te vaak voor
dat een militair met huilende stem terwijl de tra-
nen hem van het gezicht liepen naar de kade riep,
tot zijn moeder vrouw of verloofde, niet huilen ik
kom terug, niet huilen houd je goed etc, van de
kade weer terug geroep. gejuich gezwaai met aller-
