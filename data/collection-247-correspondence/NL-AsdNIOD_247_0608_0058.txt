Dubrow 19-5-43
7a
Lieve Pap en Mam,
Zooals je ziet zijn we weer vereenigd, en ik ben
weer o.k. Vandaag heb ik me nog van het vermoeiende (sic)
slakken scheppen onthouden, maar morgen ga ik mijn
brood verdienen. Dat wordt hier nog de moeilijkheid,
met boscharbeid kunnen we althans in stukloon
nooit de R.M. 2.50 verdienen die we hier voor ons
onderhoud noodig hebben. Dat is n.l. de pensionprijs
Bier en Berlijn niet inbegrepen. En tenslotte moeten ze
hier maar voor ons zorgen nu ze ons ingehaald
hebben. Maar morgen ga ik naar de houtvesten
hopenlijk weet die raad.
De stemming was bij mijn kant nogal verward, de
menschen dachten dat ze nogal beduveld worden met
het eten. Ik heb eens geinformeerd, en de prijs geregeld
en nu loopt het weer zowat. Als tenminste onze
extra rantsoenen gauw komen, anders wordt het hongeren
iedereen eet boven zijn porties.
Het pension ,,Dubrow-Berg" waar we wonen, dicht
bij de boschwachterij, is zoiets als een Veluwsch kampeer
pensionnetje, met een beetje boerderij erbij. Eivol,
weinig comfort, maar voldoende zindelijk. Het eten
wordt uitstekend gekookt, er is volop, maar maar
eens per dag, kans op een prak is er niet. Met
extra rantsoen zullen we het zonder dik te worden,
best kunnen volhouden. 
