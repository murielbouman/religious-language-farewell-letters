Spandau, 9/4/44
II
Beste Kees
Eergisteren kreeg ik je brief van 9/3 en
ik neem maar direct tijd om terug te schrijven, want als
ik het niet direct doe komt er voorlopig weer niets van.
Allereerst even het allerbelangrijkste
wat je in je brief schreef namelijk mijn verlof. Hierover
moet ik je jammer genoeg schrijven dat van jouw
plannen niets terecht kan komen. Ik ben je erg
dankbaar voor alles wat je voor me gedaan heb, en des
te meer jammer vind ik het dat ik niet in de
gelegenheid ben op je voorstel in te gaan, en ik zal
je vertellen ook. Ten eerste moet ik wanneer ik
eens hier weg zou kunnen mijn erewoord geven.
dit alleen is voor mij al belangrijk genoeg om te doen
wat ik beloofd heb, wat ik beloofd heb ben ik verplicht
om te doen. Buitendien vind ik het niet verant-
woord tegen over mijn familie en mijzelf. Wees
hierover niet boos, als het me mogelijk was en het
dus met mijn geweten in overeenstemming kon brengen
zou ik het graag doen wat al heb ik wat eten en
drinken aan gaat hier niets te klagen (ik heb sinds
6 weken mijn eigen distributiebonnen) toch verlang ik zo
naar een heerlijk rustig leven,zoals jij dat heb, vooral
fijn buiten in Gods vrije natuur te wandelen, en je
verder nergens zorgen over hoeven te maken moet heerlijk zijn
