
Dubrow 17-'5-'43
7
Lieve Ouders!
Ben juist naar een krogje gelopen om Dunkeles te
drinken, jullie eindelijk te schrijven en Klaas af te wachten, en nu blijkt
m'n pen leeg. Dan maar een potloodbrief in de klapper! Gister, Zondag heb ik 
Klaas opgezocht en hem beter bevonden, zodat ik nu wel schrijven kan zon-
der jullie te verontrusten. Ik hoorde Klaas z'n fluitje en schrijf nu door op
Dubrow-Berg. Klaas zei dat hij aan een afgekeurde een brief had meegegeven, jullie
hebben dus hopenlijk eerder een brief dan over een week.
We zitten hier met 12 Bosbouwers op een boerderij midden
in de bossen. De natuur is hier prachtig, zwaar eikenhout, dennebossen, weiden,
korenvelden, meren, veel vogels, hersten, zwijnen, vossen, muizen enz. enz. We hebben
al heerlijk gezwommen en gezonnebaad. Het werk is echter zwaar, eikenhout
kloven in het bos. Ik loop 40min naar m'n werk, werk met een ander met
2 arbeiders. Nu Klaas er is zal het wel veranderen. We werken van ± 7.40
-
4.30u. Dinsd- en woensdmiddag vrij als er geschoten wordt, verder Zat en Zond. vrij
Het eten is not niet in orde, we hebben deze week onze gewone kaarten gekregen,
maar krijgen daarop veel te weinig brood (voor 4 sneden per dag!). Wel genoeg
boter enz. Ook worst en kaas en jam.
Dinsdag middag.
Om half een losten alle batterijen 4 waarschuwingsschoten
dus - naar huis. Op het ogenblik zijn ze flink aan het schieten.
Het werk was vanmorgen heel gemakkelijk: met 5 man aan
berg slakken afgraven in een wagen. Een kwartier werken, dan een uur slapen.
De hele morgen 3 wagens gevuld. Dit doen we geloof ik 3x per week, verder hakken.
Klaas heeft vandaag nog maar rust gehouden.
Hier bij de boerderij horen 40 Poolse krijgsgevangenen achter
prikkeldraad, een van hen spreekt vloeiend Frans en Duits, net zo'n kwast als Bob
Hildebrand. Verder zitten er wat Franse krijgsgevangenen, en we werken ook met 
een Rus. De meeste arbeiders hier zijn fel pro-regime. Ze denken ook dat heel
gauw afgelopen is.
Heb je Dhr Dekkers nog gesproken over 't schrijven, Pap?
Ik wou dat ik m'n foto-toestel had meegenomen, dat
had best gekund, want we zijn nooit gecontroleerd. Willen julliie bij gelegenheid
sturen: Klaas z'n rijbroek (z'n groene jasje en z'n beenkappen (deze zijn in Eindhoven, verzoek
Jette om op te sturen, moet ook gerepareerd)) m'n kleine schets boekje + stukje schuurpapier
(papier is wat glad). x xxxxxx xxxxxx xx xxxxx Verder zijn wat zoetigheden erg welkom,
ook voor op 't brood. Hou zelf ook wat over! Om korte broeken en werkhemden heeft Klaas
al gevraagd hè. Die overall gebruik ik hier waarsch. niet, kan ik wel eens terug sturen
met enkele overbodige zaken. Willen jullie wel wat blikjes mee verpakken, waar
we onze boter en worst ed. in kunnen doen. Niet te groot, dan kunnen we het ook
mee naar het werk xxx nemen. Verder niet te veel ballast, want we zullen
nog wel overgeplaatst worden, er gaat binnenkort n.o. een protest in zee over
't soort werk dat we hier te doen krijgen. Met dat scheppen verdienen we 4 RM
p.d., het hakken gaat op stukloon en brengt dus niets op. Maar ik ben hier
voor m'n plezier, en niet om geld te verdienen! Over de ploerterij wordt ook nog
al gescholden door enkelen, ik ben hier anders nog al tevreden, ze maken beslist
van ons rantsoen wat er te maken valt, we kunnen eten wanneer we willen,
de ligging is ook heel goed. Voor het zoontje van 12 zullen we alleen op moeten
passen. De familie is erg ingewikkeld, allerhande soorten kleine kinderen
en grootmoeders.
