Bergeyck, 16 October 1945.
Beste Henk.
Ik hoop maar dat je geduld door het lange wachten niet
uitgeput is geraakt. je had zeker allang een antwoord van me verwacht en
daarom durf ik nu heus niet langer uit te stellen. Hopelijk neem je me m'n
treuzelen ook niet kwalijk, nu je wens :  spoedig na je brief van 28 Aug iets
van me te horen zo slecht is vervuld. De dagen zijn hier met studie en
geestelijke bezigheden druk bezet, ofschoon ik misschien af en toe wel een gelegenheid
zal gehad hebben. Maar door in paar dingen die ik aan m'n hoofd heb is me
dit totaal ontschoten. Om kort te gaan: ik heb je laatste brief v. 28 Aug. met
veel belangstelling gelezen, Zoals je weet bevatte ze het beknopt relaas van je
overgang. Veel ervan had je me al verteld, maar door het in een geheel te schrijven, kwam
ik toch ook weer aan 't weet van veel andere details, die de moeite waart zijn.
Dat je niet altijd kunt uitdrukken, wat je voelde na je H. Doopsel en nog steeds voelt
kan ik me voorstellen. (Niettemin drukt deze bewering op zich zelf reeds al veel uit). Dat
hebben alle convertieten gekend. Je kunt het lezen in Chesterton, Newman  van de
Meer de Walcheren en alle honderden anderen. Maar niet alleen de groten,
leden van
de mensen van de haut-monde, intellectuelen en artistenkringen, maar ook
de simpele zielen, de onbekenden van het alledaagse leven, het zij de kleermaker zijn
of in kelnerstenue lopen. En ik denk hierbij aan die oude Opa (herinner je je nog uit
het ziekenhuis?), die iedere dag de H Communie ontving, en me na jouw vertrek,
tussen in zakdoek en in kop koffie door van z'n eigen doopsel hetzelfde vertelde. Dat was
ook een convertiet. Toevallig vond ik vanmiddag hier in de klas-kast 2 bekeringsge-
chiedenisjes in brochurevorm en dat deed me eraan denken dat ik jou nog steeds
