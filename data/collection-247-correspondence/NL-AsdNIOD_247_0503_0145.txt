Je brief bevatte een uitnodiging voor eens van Zaterdag tot
Maandag naar Tilburg te komen. Hiervoor bedankt. Dat
zal helaas wel niet gaan omdat de treinverbindingen me te
ongeregeld zijn. Wel zou ik een andere oplossing weten.
Waarschijnlijk ga ik even voor Kerstmis (dit is nog niet
zeker, maar ik hoop dat het doorgaat) een paar dagen in
retraite bij de Benediktijnen in Oosterhout. Ik krijg
14 dagen vacantie en wilde dan de overige dagen gebruiken
om jou eens op te zoeken en ten 2e mijn vriend die in het
klooster "St. Augustinus in Bergeijck studeerd met een bezoek
te vereeren en om ten derde mijn peter en Pater van Hoorn
in Heerlen ook even te begroeten. Of alles zo kan
gaan als ik me dat denk weet ik nog niet ik hoop het alleen
maar vast. Ik zal in elk geval al mijn best doen door in alles
voor elkaar te krijgen, schrijf maar eens toe je er over denkt.                                                                             
Er zijn een paar dingetjes waarvan ik me niet erg zeker bent,
en waarvan ik mezelf ook niet doormiddel van een boek op de
hoogte kan stellen, daarom ben ik zo vrij om je daarover maar
het een en ander te vragen in de hoop dat je zo vriendelijk wil
zijn om me te schrijven wat je er over weet. Ik zou eens
graag precies willen weten hoe leken geestelijke onder allerlei
verschillende omstandigheden aanspreken, zowel mondeling
als schriftelijk. Kloosterheren spreekt men geloof ik
meestal eenvoudig met pater - - - (en dan de naam) aan.
Is dit onder alle omstandigheden geoorloofd? Kapelaans
spreekt meer meestal met "Eerwaarde" aan den pastoor
noemt men hier "Mijnheer Pastoor" Het fijne van de 
zaak weet ik eigenlijk niet. Een Rector b.v ?
zo ook broeders in een mannenklooster en vrouwen in
een vrouwenklooster?  De Overste in een klooster zowel mannelijk
als vrouwelijk? Een frater b.v. die voor priester studeerd?
en een deken?
