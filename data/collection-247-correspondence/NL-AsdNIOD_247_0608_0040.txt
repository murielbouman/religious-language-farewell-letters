Workum 9 mei 1943
Zeer geachte Heer & Mevrouw Huizinga,
Wat heeft u, evenals wij, deze week n moeilijke
beslissing moeten nemen. Het was ons hierbij een steun, dat
ook Gerard zich zou gaan melden. Gistermorgen kregen we een
briefkaart, gepost in Zwolle, waarin Piet schreef dat de
jongelui elkaar al hadden ontmoet. In Wageningen
hebben ze veel aan elkaar gehad en waarschijnlijk kunnen
ze in de komende tijd samen gemakkelijker de 
moeilijkheden overwinnen. 't Was voor Piet wel een 
teleurstelling te hooren, dat achteraf enkele van z'n 
kennissen toch nog de bewuste verklaring hadden
geteekend. Voor zichzelf was hij bereid de consequenties
daarvan te dragen. Maar om deze onnoodig zwaarder
te maken door zich niet te melden en na enkele weken
misschien in een strafkamp te worden geplaatst leek ons
niet geraden. Dezelfde overwegingen zullen u toch ook
hebben geleid tot dit besluit. Wat is 't toch een 
ellendig systeem, dat teruggrijpen op ouders of
verwanten als de gezochte persoon niet gevonden wordt.
Als de jongens het, wat de voeding betreft, maar wat 
behoorlijk krijgen, want geestelijk vertrouwen we, dat ze
wel tegen een stootje kunnen. Vooral als ze onderelkaar
blijven, en niet wordn ondergebracht bij menschen uit heel 
