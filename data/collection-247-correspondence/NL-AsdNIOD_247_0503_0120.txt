XII
Den Haag 19-8 '45
Beste Kees ,
Het is me een behoefte even het een en ander te schrijven
Vandaag is het, zoals je aan de datum kan zien. Zondag,
en wel dit heer een heel bijzondere Zondag voor mij.
Vanmorgen ben ik om 10 uur naar de Hoogmis geweest. Een
Javaanse Franciscaner Pater droeg zijn Plechtige eerste H. Mis.
op met assistentie van Javaanse mede-priesters. Deze
plechtigheid heeft een overweldigende indruk op me gemaakt.
De kerk was overvol met moeite kon ik een plaats niet al 
te ver achterin de hoek bemachtigen. Toen kwam eerst de
plechtige intrede in de kerk van den jongen priester die voor
het eerst hier het H. Offer zou brengen. Hierna verliep alles 
zoals het gewoonlijk verloopt. Een Chinese priester had
de preek, hierin maakte hij o.a. bekend dat deze jonge Javaansche
priester de allereerste was die geen bekeerling was. hij is de eerste
die uit Katholieke ouders geboren en in Katholieke omgeving
is opgevoed en nu na hier in Holland te hebben gestudeerd hier
in Holland gewijd is.
zoals ik zei maakte dit alles op me een overweldigende
indruk die zijn hoogtepunt bereikte bij de communie. Toen een 
Indonesische priester me het Allerheiligste op de tong had gelegd en
ik in diepe eerbied naar mijn plaats liep en daar mijn dankzegging
wou doen, kon ik van overgrote  tr vreugde en rijkdom niets zeggen
van wat ik me had  voorgenomen te zullen zeggen. Ik kon niets
