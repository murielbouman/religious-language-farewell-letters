Thale, 19 Jan '42.
Lieve vrouw
Ik zal maar eens weer beginnen met een brief, het
kan zijn dat er morgen nog bericht van je komt en dan
maak ik hem wel verder af. Eerst zal ik je even de behou-
den aankomst van een paket melden, dat ik deze week
Donderdag ontvangen heb. Het zag er prima uit, net een
Jubileumpaket van de A.N.M.B. Tarwemeel is nogal wat
witter dan roggemeel, als je het zoo bij elkaar ziet en ook
veel fijner. Hebben jullie misschien tweemaal gemalen.
De rijst had je daar maar moeten houden, want ik kan
ze hier niet zoo lekker krijgen als jij. De glYcerine is ook
heelhuids overgekomen, die had je niet zoo mirakel inge-
pakt. en dan de kaas en de koek in orde. De boter kan
ik ook wel gebruiken, hoewel ik er ruim inzit Ik
heb nog een 1/2 pond in een jampot, die gebruik ik. Vandaag
een half poond in de winkel gehaald en dan dat half pond
van jou.  verder heb ik nog 100 gram margarine op de bon-
nen maar die laat ik even, omdat de margarinebonnen
wat langer geldig zijn. De margarine gebruiken voor
vleeschbraden. Je ziet ik kan er ruim in omslaan. Dan
doe ik flink wat op brood en voor mijn dikke pap Ik
kook de brij zoo dik dat het stijf is, en dan met boter en
suiker dat helpt wel, Je kunt het wel zien aan mijn
gewicht, het kaartje heb ik er bij ingesloten. Vanmiddag
heb ik mij n.l eens in het pootkantoor laten wegen op
zoo'n automaat je weet wel. Ik had de regenjas aan en
verder geloof ik niets bijzonders. Als de automaat goed is
dan weeg ik nu 136 pond, dus dat komt al aardig bij h√®
