VIII
Heerlen 6.6.45
Beste Kees
Vanmorgen om ongeveer 2 uur ben ik in 
het Vaderland aangekomen. Mijn eerste werk is
nu jouw even schrijven. In antwoord op je laatste
brief van 2.9.44 wil ik je vast even zeggen dat ik
natuurlijk op je voorstel om met een pater Capucijner
zo spoedig mogelijk kennis te maken in ga. Daarom zou
ik je willen vragen om me direct wanneer je dit briefje
ontvangt naar mijn adres in Den Haag (Buys - BALLOTSTR
8
en aan het adres dat als afzender op deze brief staat (ik ben
voorlopig in een verzamelkamp ondergebracht en weet nog niet wanneer ik
hieruit zal worden ontslagen) en te willen schrijven hoe en waar
we elkaar het gemakkelijkste kunnen ontmoeten.
Het is voor mij persoonlijk van geestelijk levensbelang dat
de kennismaking met die pater ??? zo spoedig mogelijk
plaats vind omdat ik helaas door de omstandigheden
in Berlijn niet tot de grote stap kon komen. Voor me
zelf ben ik het helemaal eens, allen practische moeilijkheden
zijn oorzaak van het feit dat ik nog niet openlijk kon
toetreden. Wanneer ik dan in de gelegenheid ben wil ik
geen minuut meer langer wachten
Deze brief stuur ik naar Den Haag en naar Tilburg in
de hoop dat in elk geval een van beide je zal bereiken
Hartelijk gegroet.. je vriend
Henk
