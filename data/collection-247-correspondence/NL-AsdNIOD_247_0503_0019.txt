Berlin-Spandau, 22 Juni '44
Natuurlijk strikt persoonlijk
Lieve Moeder
Het is me weer een behoefte U verschillende
dingen te schrijven die zeer nauw met al mijn moeilijkheden.
die ik U in mijn laatste briefen schreef in verband staan.
Allereerst wil ik U vertellen wat ik Zondag
heb meegemaakt. s'middags heb ik met een fijn boek op een gras-
veld bij de fabriek gelegen, toen het 's avonds te koud werd
ben ik eerst maar gaan eten en heb daarna het lezen voortgezet.
Hierna wilde ik nog een kleine avondwandeling maken om wat ik
overdag had gelezen nog eens rustig te kunnen overdenken. Waar
ik wandelde is het overigens altijd rustig zodat ik dacht alleen
te zijn. Toen ik echter een stukje gelopen had ontmoete ik een heer
van een jaar of 45. Het verwonderde me wel om hier iemand te ont-
moeten, ik liep deze heer gewoon voorbij zoals men elke wild-
vreemde voorbijloopt. Toen ik echter een honderd meter had gelopen
kwam deze heer me achterop en maakte een praatje over het weer
en de bomen. Eigenlijk was ik hiermee niets ingenomen omdat ik
liever alleen wilde zijn om een s rustig over allerlei na te
kunnen denken, maar ik kon de man niet zeggen dat ik niet met hem
wilde praten, dus zat er niets anders op als maar wat met hem op
en neer te lopen. Toen ik echter zo'n tien minuten had gepraat
begon ik er plezier in te krijgen wat die mijnheer bleek een
sympathiek mens te zijn. Hij toonde tenminste iemand te zijn
de temidden van de zedenverwildering van onze tijd nog aaneen
hoogstaande moraal bleek vast te houden. Hierdoor kwam ik tot
de conclusie dat deze men een Christen moest zijn, want zonder
godsdienst kan een mens eenvoudig zich niet op een hoog moreel
standpunt plaatsent Ik stuurde het gesprek dus op de godsdienst aan
met het gevolg dat hij er dadelijk op in ging. Ik vernam toen dat
hij Rooms Katholiek was en wel een, die werkelijk ernst met zijn
godsdienst maakt. Het was voor acht uur toen ik deze heer ont-
moette  en ik heb met hem tot middernacht gewandeld en heerlijk
gepraat over de geestelijke dingen, zoals ik met deze wildvreemde
heer heb gepraat heb ik nog maar heel weinig gesproken, we hebben
