1
Bandoeng 3 Jan.
Lieve Vader en moeder
Gister ontving ik pakje no 33 (de kaas) en
een brief van moeder. Schreven jullie niet
over een pakje met chocolade letters ?
Dat heb ik nog steeds niet ontvangen en
even min de film rolletjes.
Moeder vroeg hoe de toestand nu is in
Indië. Ik geloof wel dat het in alle
grote steden in zoverre rustig is dat
elke Nederlandse burger zonder angst
door de hoofd straten kan wandelen. Gestolen
wordt er zo links en rechts nog wel maar
dat kan men moeilijk alarmerend noemen.
Voor de militairen is de toestand iets
moeilijker er wordt nog wel eens gevochten
maar als je je een beetje beheerst is
de kans daarop ook gering, temeer daar
de meeste T.N.I boefjes te laf zijn om
het werkelijk tot vechten te laten komen
Een voorbeeldje hiervan is het volgende
Ik stond laatst (ongewapend) in de rij voor
de bios toen er plotseling zo'n knaap
met een groot pistool op z'n achterwerk
met veel lef binnen drong. Hij ging heel
brutaal voor me staan en zoiets kan 
ik niet verdragen, dus greep ik hem
bij z'n jasje en wees hem zijn plaats
aan. Hij werd toen heel klein en beleefd,
ging achter me staan en deed een
(mislukte) poging tot een klets praatje.
Ik vond dit een nogal typerend incidentje.
In de grote steden is het dus vrij rus-
tig, de vraag is alleen of het zo blijft
als wij weg zijn. Want al doen we niets,
we zijn nog altijd een machtsfactor
waar de T.N.I. rekening mee heeft te 
houden. Hoe de toestand in de binnen-
precies
landen is weet geen mens want daar
hebben ze vrij spel. Uit verhalen (van
bekende in heemsen in Pemalang) maakte
ik op dat de bevolking lijdt onder een
soort geweldloze afpersing. De T.N.I. liet
zich „tracteren” vroeg „bijdragen voor de
goede zaak” en „leende” overal geld.
Uiterlijk zal het dus wel rustig zijn maar
inwendig is de zaak door en door rot.
Verder zijn er de gebieden waar de D.I.
optreedt en die dus zeer beslist niet
rustig zijn. Nu staat de R.I.S. voor een
moeilijke keuze. willen ze de eigen
bevolking beschermen tegen de afpersing
door de T.N.I. dan zal waarschijnlijk
