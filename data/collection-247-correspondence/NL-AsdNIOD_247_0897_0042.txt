Gaast 12 Mei 1945.
Lieve Vader, Moeder en Mia,
Wat ben ik erg blij, dat A'dam nu ook bevrijd is. Wij
waren al de 16e April bevrijd. De Het 1e Canadeze leger
was in Leeuwarden; de volgende dag in Gaast. Maandag
16 April om half vijf kwamen 5 Canadeze gevechtswagens
langs de boerderij. De rot moffen in Makkum hielden
nog stand, maar toen de kanonen een paar uur gingen
schieten, horen en zien verging je, hebben de moffen
zich overgegeven. De Canadezen zijn twee dagen in Gaast
geweest. We hebben cigaretten van hen gekregen. Een week
later kwamen de Engelsen. Die hadden ook van alles. Vlees
spek, thee, koffie, zij krijgen 4 repen per dag, rijst bonbons
spierwit brood. Wat zullen jullie blij geweest zijn, toen de
vliegtuigen voedsel uitgooiden. Nu zal het toch gauw weer
wat beter worden. In de krant die wij vanmorgen hadden
stond, dat Amsterdam één vlaggenzee was. Dat geloof ik best.
Ik zal nog wel niet zo gauw naar huis kunnen. Ik hoop
dat ik hier met de hooiïng nog ben, dat is in Juni, dat
want dan mag ik van oom op de maaimachine zitten en wagens
met hooi naar huis brengen. Jullie zien wel, ik heb het nog
altijd naar mijn zin. Toen Makkum gevallen was, ben ik meteen
de volgende dag op de fiets de omtrek daar eens gaan bezien
Ik vond toen twee bussen, daar hadden zaten grote hulzen
van granaten in. Ik heb er twee Een neem ik mee naar
Amsterdam. Toen Amsterdam vrij was en heel west Ned.
was het hier veel meer feest, dan toen Gaast bevrijd
was. Ieder huis had een vlag er werden lichtkogels afgescho,,
ten. Het muziekkorps speelde best! Volgende week komt
