zal trachten te geven.
Wat ben je van plan uit te voeren in je vrije tijd? Ja, wanneer
ik me direct aan geestelijke dingen zou kunnen weiden dan wil ik in
mijn vrije tijd voor me zelf allerlei boeken over godsdienstige kwesties
lezen. Je weet dat was toch vroeger al mijn lust en mijn leven
Wanneer ik echter eerst nog een jaar in mijn eigen vak moet
werken dan wou ik 's avonds wel ergens een cursus volgen als
voorbereiding voor wat ik in de toekomst zal moeten lezen.
En dan wat ik later van plan ben, wel, ik dacht dat ik
dat al eens eerder had geschreven. Wanneer ik het verstand
er voor heb en ik nog niet te oud ben kan ik misschien voor
geestelijke studeren om dan wanneer ik gewijd zou zijn naar de
Missie te gaan. Ben ik echter niet in staat om zo'n zware
studie te volbrengen dan wil ik graag een opleiding ontvangen
om als lekenbroeder in de Missie toch aan de komst van gods
Koningkrijk te kunnen werken.
Dit zijn in het kort mijn plannen
Je vraagt ook mijn leeftijd, mijn geboortedatum is 12 - 5 - '23
En wat voor ontwikkeling ik heb. Dat is niet zo eenvoudig te zeggen.
Ik bezit twee diploma's, een van een Handelsavondschool (4 jaar) en
een van de " School ter opleiding van winkelpersoneel. (Etaleren, lakschrijven
reclametekenen, verkoopkunde, enz) Verder heb ik altijd geweldige
interesse gehad voor alles wat met Godsdienst iets te maken had
zodat ik in dit opzicht aardig van de voornaamste dingen op de hoogte
ben.
Voor deze keer eindig ik weer. Nog hartelijk bedankt dat je
zo aan me heb gedacht en voor me gebeden toen de nood in Berlijn op
z'n hoogst was.
De hartelijke groeten en hopelijk kunnen we elkaar
spoeding ontmoeten,
Henk
