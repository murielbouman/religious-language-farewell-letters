9)
Woensdag 29 Dec
Lieve Moeder,
Daar kom ik weer! Ik heb niet veel nieuws
M'n keel is al wel een paar dagen ontstoken
maar niet hinderlijk, maar nu tegen de
avond werd het hevig, zodat ik ben gaan
spoelen met Superol. Ik heb een wolle das
om m'n keel, en na het eten is 't toch al
een stuk minder.  Eef had er ook al last
van, zij heeft ook gespoeld. Dat buisje Sup
heb ik eens gekregen van een meisje, dat haar
hele rugzak apotheek bij zich had, en 't niet
gebruikte, en omdat ik het wel eens nodig
heb, heb ik 't gekregen.
Ik had Pil beloofd dat ik wat voor z'n ruwe
handen zou kopen, en nu kon ik nog wat goeds
krijgen, dus heb ik m'n tandpasta tube leeg
geknepen in een potje, want Pil beloofde me
dat hij een een andere tube zal verzorgen.
't is fijn spul wat ik gekocht heb, 't is bereid
uit honing en glycerine, staat er op, en 't is
echt lekker vettig, want ik heb 't natuurlijk
geprobeerd. Zeg mam, ik schreef vorige week
over een A bonnetje, en nu zal je deze brief wel
na m'n verjaardag krijgen, maar wil je
het dan toch sturen? Dan leen ik 't zolang van
Tante. En als je het dan stuurt, plak het 
dan maar aan 't papier vast, want an-
ders heb je alle kans dat 't verloren gaat. Doe
je het?
Er was hier vanochtend een man aan
de deur en die vroeg van alles over Dikkie's
roodvonk, en toen hij wegging, gaf hij een brief
je af, waarop in 't Duits staat dat we voor
