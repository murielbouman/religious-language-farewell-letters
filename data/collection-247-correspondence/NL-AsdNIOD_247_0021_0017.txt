I
Kortezwaag 20 Jan . '43.
no 5
Lieve Anne.
Vanmorgen kreeg ik weer een brief van je gedateerd 8 Jan
dus die is 12 dagen onderweg geweest, ook de postwissel kwam
meteen, maar nu is er nog een brief onderweg, want je
schreef tenminste dat je vorige wel wat erg kort was,
maar die ik voor deze kreeg was van 6 kantjes, dat is niet
bepaald kort. Maar hij zal morgen of zoo wel boven
water komen. Dit heb ik nog niet eerder gehad. Nu ik
zal eerst maar weer wat over me zelf vertellen en dan jou
wat antwoorden geven. Maardag morgen heb ik eerst de
boel een klein beetje voor de hand opgeruimd en ben
toen tegen twaalf uur afgezet naar t huizen. Wel erg
laat hoor ik je al zeggen maar och ze eten daar toch
niet eerder dan een uur of twee en ik hen ook haast niet
vlugger weg, want het was allemaal zoo echt slordig
hier in huis. Af en toe waren Eddy en ik hier geweest
en dan moesten we 's morgens om half twaalf bij het
station zijn, want de meeste trams stoppen niet meer bij
de Nieuweweg, zoodat we om hier uur dan al op pad
gingen en de boel maar lieten liggen. Ik behoef je niet
te vertellen dat ze blij waren dat ik weer terug was.
Tante deed de boodschappen zelf wel maar dat viel
haar niet mee natuurlijk met al die bonnen. 
