XXII
Maar wat in de schouwburg, krijg je nog wel
eens vrijplaatsjes en met wie ga je dan? met
Mijer of met Tiny Marchie, of met wie ook an-
ders? afijn dan weet jij wat je moet schrijven
ik weet het soms haast niet, want ik zie niet
anders als water en lucht, maar als ik eenmaal
aan de gang ben gaat het vanzelf. In ieder geval
ik wil iedere dag met je praten. O. Ja Nel
als ik in Indie ben krijg ik postbladen voor niets
zoveel als ik wil dus iedere dag als is het
maar een paar woorden zal ik proberen een paar
regels desnoods, op de post te doen dan heb je
zo lang als ik wat weet te pennen iedere dag
of een paar maal in de week post, moet jij
ook proberen, als het kan iedere dag of zo
vaak je redelijker wijs wat weet of hebt op de
post doen schat, maar dat hoef ik niet te pennen
dat doe je toch wel. Ik zal in Indië proberen
een filmrolletje te bemachtingen, dan laat ik
fotos van mij maken en die stuur ik dan wel
naar jou maar dan moet jij ze laten ontwik-
kelen, maar dat is niet zo erg, waar schat, in
Indie kost het massa's en zoveel krijg ik niet.
Vanmorgen passeerden we het bekende eiland
(vroeger Nederlands bezit nu Engels)
Ceylon. We hadden een schitteren Panorama
Groene bergen witte huisjes groene vlakten
en alles goed te zien werkelijk prachtig.
Er waren van dat eiland ook een hoop vissers
op zee, als je zag wat een bootjes je begrijpt
niet hoe ze niet omslaan, ze zijn kleiner als
welk schip ook in de lark, ze zijn even groter
als een flinke roeiboot alleen dieper maar niet
breder ontzettend rank. geen een motorbootje alles
zeilbootjes. Voor het omslaan hebben ze aan weers-
kanten één een paar flankschotten op het water
Door het omslaan zei ik, maar het is een fantastisch
gezicht, werkelijk mooi, haast sprookjesachtig, maar
hoe ze niet omslaan nog eens, nog eens en nog
eens dat moet je zien want anders geloof je niet
dat ze overeind blijven. Ik ben niet bar dui-
delijk voor je, maar daar kan ik niets aan doen
want het is haast een droom, ik heb ook een uur
staan kijken totdat ik er geen een meer zag. Ze
waren soms vlak bij onze boot. Mijn papier is goed
gevlekt maar dat komt van een zweetdruppeltje.
Ik ga weer eindigen tot morgen lieve schat
XXIII
Ik ga slapen. Ik heb het warm. Ik wou dat ik
jou kon warmen lieve schat, want bij jullie is
het alweer fris. Maar ook dat komt weer Nel
Daaag mijn vrouwtje, in gedachten druk ik je
tegen mij aan en kus ik je op je lippen. Welterusten
Nel, al zal het nog wel even duren want het
is nu in Holland 5 uur, sterkte mijn lieveling
Groeten voor mam
van je mannie
Eli.
16 october '48
Indische oceaan.
Zaterdag
Lieve schat!
't Is hier nu 7 uur, en ik ga weer even met
jou pennen. Om ½ 9 komen we al in sabang aan
en morgen is het voor het eerst sinds 3 weken
dat we weer vaste grond onder ons krijgen, we
mogen op eigen gelegenheid van 's morgens 9 tot
's middags 3 uur weg. Zo iets werd vanmorgen
door een officier een vergoeding voor het verlof
genoemd, wat je anders in Holland door brengt.
Knap gevonden van die man. Hij was tevens
zo vriendelijk ons er op te wijzen dat we ons net-
jes moesten gedragen. Kortom hij was een man
met aanleg voor kleuteronderwijzer, 't zou zelfs
een zeer goede wezen. Om al deze verdiensten
hebben ze hem nog de rang van groot majoor
verleend en nou moet je nooit meer zeggen
dat de staat niet goed voor zijn onderdanen
zorgt .. .. .. !! Wat was dat een hufter.
Hij heeft 20 minuten staan kletsen of liever
gezegd zwetsen, en tevens bewezen dat holle
vaten het hardst klinken, schitterende verdiensten
hè, heeft deze man 't was een kerel met karakter,
alleen je maag had soms een neiging zich om
te keren en ik heb toch heel de reis geen last
van zeeziekte gehad ..!! Zoek nou zelf maar
eens uit, waar het aan kan leggen, ter verduidelijking
dient te worden opgemarkt, dat de zee een spiegel was
