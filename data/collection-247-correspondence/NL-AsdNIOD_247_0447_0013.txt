en nu is hij net terug van de Pasar waar hij er eén zou koopen. Eerst
zei hij gister morgen opeens tegen me dat hij waarschijnlijk niet zou kunnen
blijven omdat hij al z'n pakken al had weggedaan , daar hij de laatste
vroeg
4 jaar tuinjongen was , maar nu vraag hij opeens f5,- te leen om er
maar een te gaan koopen. Overigens hebben we hem gezegd dat hij moest
leeren fietsen, of hij het zal doen? Of hij lang zal blijven? Hoe vindt je al die
consternaties . Zondag was het mooist: alles wat Hok mee moest nemen
alle eetwaren (voor f30,- van de langganan!) en z'n veldbed en koffer waren
in de achtergalerij waar Westerveld s jongen alles kwam inpakke in blikken;
Kasan , de nieuwe jongen, zat daar zilver te poetsen. Toen kwamen
2 timmerlui om het kleine raampje uit de babykamer te breke en er een 
grotere in te zetten . En de baby kamer ligt ook net daar. - Gistermorge
kwam er nog een verver, om de baby tafel nog een verfje te geven, same
met de timmerman.  Dus van een leeg , stil huis viel er niet te praten. - Hok
is verrukt van zijn jongen . Deze draagt een ijsmuts , heeft een pure minachting
voor  vrouwen , behalve om de meest opschepperige verhalen aan te vertellen over
de rimboe gevaren en oncharmant tegen ze te lachen, welke laatst ook mij
ten deel heeft mogen vallen: Het is een echte Soedanees en Hok praat z'n jeugd-
taal weer met hem. -Gister middag is Frau Ludwig mij gezelschap komen houden
omdat zijzelf de eerste dag dat haar man weg was zoo vreselijk vond,
erg aardig. En ik hield haar te eten , erg gezellig. Ze is zeer spraakzaam, vol
humor , spreekt nooit van „entzückend” e.d. Ik spreek nog steeds Hollandsch
tegen haar. Vanavond zal ik haar aan Mevr. Ter Haar voorstellen. - Vanmorgen
