DR. IR. TAN SIN HOK
BERLAGEWEG 3
BANDOENG.
9 Juli "30
G. Ingesloten een kiek van de a.s. moeder en profile ,  _een koninkrijk voor een japon!
Haar vermageringskuur is _ veel commentaar hoeft niet niet bij _ reeds lang gestaakt!  Emile's
krullen behooren tot het verre verleden en het mooie horloge dat vroeger aan haar pols sliep of
rende , is nu op stal gezet. A.M.pje _ zie de gelijkenis met de initialen van haar _ schijnt
het niet te kunnen velen, als zijn moeder krom zit.  Dan begint hij te porren,  dat zelfs een
buitenstaander - dat is ikke - hem ziet bewegen : de vadertrots behoeft geen stimulans meer.
Een pracht exemplaar van een wieg, vindt U niet. Waar is mijn vestje? Bescheidenheid verbiedt
toch
me er verder over te spreken. Ja, dit alleen nog, dat de wieg een stijl-wieg is. En aan de schoone
iwig wieg hangen de stukken van de garderobe van A.Mpje, precies als aan een droogstok.
Het schortje _ van fam. v/d Laan Leiden, hoe komen ze erbij ons een schortje te sturen, _ hangt aan
het hek. Het geheel staat naast ons huis: links de scheidingsmuur tusschen ons erf en dat
der buren. Het raam is dat van de eetkamer, beroemd om zijn haar tafel. _ Over twee dagen
vieren we feest. _ Mijn geloofsbrieven voor de gemeenteraad zijn reeds in orde gemaakt; vandaag
ben ik voor de 2 de maal geboren: alweer een acte van bekendheid. Het kost me kapitalen.
Twee geologen fungeerden als mijn vader. Het heeft niet zooveel moeite gekost als in Holland.
A.M.pje krijgt gelukkig een geboorteacte, zoodat hij (?) slechts eens geboren hoeft te worden.
Hoe staat het met de vorderingen met de Maleische krant. Roemahnja besar is pers√©
Zijn huis is groot en niet dat huis is groot. _ Onze huisjongen begint met den dag luier 
_ geen wonder zult U zeggen _ te worden. Maar ik heb er een stokje voor gestoken en hem
op al zijn luiigheden attent gemaakt. Volkomen schuldbewust is hij een minder lui leven
begonnen, en heeft vandaag zelfs een tak uit de boom voor ons huis gekapt voor mijn orchidee.
Kokkie helpt door haar goede kookkunst de roem van het huis vergrooten.
Dag Hok.
