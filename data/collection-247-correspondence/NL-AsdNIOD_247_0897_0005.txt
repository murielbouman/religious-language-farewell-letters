Ik ben echter helemaal niet ziek geweest. Ik heb fijn
op het dek gezeten. niet aldoor. De boer heeft verleden week een
varken geslacht. De worsten hangen hier aan het
plafond. Over vier weken word er weer een varken
geslacht. Het huisgezin bestaat uit 5 personen. Boer,
boerin en 3 zoons (15, 21 en 23 jaar) De zoon van 15 is
zo dik groot dat je zou denken dat hij 20 was. De boer is
48 jaar en de boerin ook. De boer lijkt veel ouder; dat
komt door de snor, die hij heeft. Er is een hele hoge
stal met een stapel hooi van wel 6 meter hoog.
kalveren
van een paar maanden
Er zijn twee lammeren 
Het is hier gemengd bedrijf, dat betekent landbouw
en veeteelt. Er is een groot stuk land. Hier hebben
ze nog electriciteit. Mijn vriendje is op 't dorp bij
iemand. De boer zegt dat hij me vet zal mesten.
Toen we gingen eten stond er een pan met benen kluiven
op tafel met spek. Ik heb aardappels met vlees gehad
't smaakte heerlijk. En een bord met tarwepap. Ook
heerlijk. De boer en het hele gezin trouwens zijn erg
aardig. De boerin is erg bezorgd, dat ik niet genoeg
kreeg krijg. Hier is ook een spinnewiel. De zoon
spint hele dunne draden. Er zitten helemaal geen
bulten in. Als hij dan twee klossen heeft draait
hij twee draden in elkaar en zo krijg je hele mooie
draden. Net zo als je het knoopt. Ik mag van den boer
ook paardrijden. Ik heb schapenwollen sokken van de
boerin. Ook heb ik klompen gekregen. Ik heb een briefje
van de boer ingesloten
Z.O.Z.
