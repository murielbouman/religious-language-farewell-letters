Willem van Bodegraven)
Gr IV A I
Amsterdam, 27 - III - '42 .
Cel no. 765
Liefste Wim,
Vandaag kreeg ik je kaart van 20 Maart. Je kunt begrijpen, dat
ik erg blij was, eindelijk iets van je te hooren. Wij hadden al eerder gepoogd
om je van schoon goed te voorzien, maar moesten wachten, tot de kaart kwam .
Je broer Frans zal er voor zorgen, want ik ben niet in Rotterdam.
Aardige man is je broer; het spijt mij, dat ik vroeger niet meer niet
hem in contact ben geweest. Ik ben al eenige weken in Amsterdam
bij Tootje, die iemand noodig had om haar met haar huishouden te
helpen. Ik heb het gedaan, omdat zij zoo omhoog zat, maar ga nu
toch weer zoo spoedig mogelijk naar Rotterdam terug. Hier kan ik niet
zoo goed werken als thuis ; ik heb hier niet de beschikking over de
boeken, die ik noodig heb en hier heb ik vanzelf goor beegange niets
aan de bibliotheken. Daarvoor moet je ingezeten van de gemeente zijn.
Ik wil nu liever hard aan 't werk, dan hier blijven hangen. Dat
studietje over die achttiende eeuwsche liefdeshistories is erg aardig. Ik geloof
zeker daarvan iets te kunnen maken. En Belle van Zuijlen gaat me
ook steeds meer fascineeren. Dat was een heel merk waardige juffrouw ;
haar levensgeschiedenis is heusch wel de moeite waard om aan de
vergetelheid te ontrukken, zooals dat met de gebruikelijke krantenfrase
heet. Maar daarvoor heb ik tijd en rust noodig en van beide heb ik niet
te veel. Ik moet veel schrijven, om een beetje te verdienen en dus
werk ik meestal heel wat langer, dan de voorgeschreven acht uur
per dag. Opzichzelf doet mij dat geen kwaad - integendeel. , maar
je weet, hoe naar ik het vind te moeten schrijven, inspiratie of 
niet, belangrijk of niet, alleen om dat rotgeld. Mijn kansen op dat
baantje bij die sportkrant staan niet slecht. Ik hoop heel erg,
