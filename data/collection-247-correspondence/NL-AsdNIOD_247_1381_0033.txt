11-6-41
Pannerden.
W. M. OOSTERBAAN
ADMIRAAL VAN GENTSTRAAT 6
UTRECHT
Lieve Jeannette,
Hier komt dan eindelijk een levensteken van me.
Het is hier vlg. collega Moegineken nu vrij stil wat
de pat. betreft. Voor mij is het echter druk genoeg,
behalve vanavond. Het was een heele ervaring, er zoo op uit te
moeten trekken. Ik ben tot Arnhem met de trein gegaan,
en vandaar langs allerlei fantastische omwegen kwam ik
in Pannerden aan, zooals je weet langs de Rijn gelegen. Het is
in een zeker opzicht een mooie streek, hoge dijken die op
allerlei manieren door het land kronkelen. Vrij veel boomen
overigens erg armoedig wat menschen betreft. Er zijn veel
steenfabrieken. Ik heb drie dorpen te bezoeken nl. Pannerden,
Herwen en Aert, en de ziekenhuisjes in Zevenaar en Lobith.
Allen met de motor! Net iets voor mij.
Ploegmakers staat morgen weer op, zoodat ik toch niet lang
meer zal wegblijven.
Ik heb elke dag pech met de motor gehad, 2 lekke banden
en een gebroken ontkoppelingskabel, zoodat ik heel wat tijd daaraan
kwijt was. Gisteren heb ik 350 kinderen tegen diphterie ingeent.
De familie was toevallig nog zoo'n beetje een oude kennis van
ons. Zoodat ik 't hier heel goed heb. Het echtpaar is nog jong en
er zijn 2 kleine jongetjes, Toon (!) en Jan, leuke jochies.
Van bommen heb ik hier nog niets gemerkt, maar ze vertellen
wel dat er soms nog al wat te zien is in de verte.
Het is tot nog toe fijn weer geweest en ik heb in echte
vacantiestemming door de Uiterwaarden van de Rijn
gejakkerd. Overigens is de streek zo ingewikkeld in elkaar dat
ik de weg nog niet precies weet te vinden. Het zoeken van
de boerderijen overal verspreid is een eindeloos werk en neemt
veel tijd in beslag. 's morgens heb ik spreekuur in Pannerden
en direct daarna in Hermen ongeveer 7 km. verderop gelegen.
Vanmiddag had ik bovendien nog consultatiebureau voor
zuigelingen uit Herwen.
Zooals je wel zult bemerken amuseer ik me hier best, 't Zou
er
wel een aardige streek zijn voor jou om eens een poosje
zoet te brengen. Tot nog toe is er hier niemand overleden, maar
2 oudjes staan op het punt het af te leggen.
Maar nu eens over jou? Hoe gaat 't er wel mee? Ik vermoed dat ik
dat pas hoor als ik thuis ben. 't Duurt allemaal nog zoo kort h√©.
Heb je nog gezwommen deze week?
Thuis zal alles nog wel het gewone gangetje gaan he?
