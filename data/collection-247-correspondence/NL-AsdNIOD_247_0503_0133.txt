II
Om niet de kans te lopen dat de beantwoording van je brief
er bij in schiet wil ik hiermee eerst maar beginnen. 
Allereerst maak je me er op opmerkzaam dat je bang bent
dat ik misschien niet meer met mijn beide benen op de
grond sta. Je vind dat heel voor de hand liggend. Ach
ik kan daarover zelf erg slecht oordelen. Ik vind het
juist zo jamer dat sinds ik weer in het Vaderland
ben mijn leven veel gelijkmatiger is geworden. In
Duitsland kon ik dikwijls geestelijk hoger opklimmen of
(hoe je het wil noemen)
dieper afstijgen hoe je het wil noemen, daar dat het me nu in de meeste gevallen
lukt. Toch geloof ik dat dit geen nadeel is, omdat
het mezelf dikwijls bezorgd maakte krankzinnig van al dat
weten en peinzen opstijgen en afdalen te zullen worden.
Nu is alles veel rustiger, zelden zijn er nu van die
dingen die me werkelijk boven het gewone niveau opheffen
Wanneer ik je nu bijvoorbeeld dingen zou schrijven die
ik in Duitsland meemaakte dan zou je beslist zeggen.
"Die kerel is stapel gek". Het heeft geen zin voor mij
(tenzij dat het je hevig zou interesseren) om over je al dergelijke
over
dingen verder verder uit te wijden, ik wilde je alleen
even geruststellen. Een ding wil ik je wel zeggen dat
het in de meeste gevallen heerlijk is om je door God als het
ware boven het gewone allerdaagse uit te worden getild om
een ogenblik rustig aan Zijn Hart adem te kunnen halen,
om dan wanneer alles weer voorbij is, daardoor inwendig
gesterkt de stijd, die gestreden moet worden, weer aan te
kunnen. Ik hoop dat we elkaar goed begrijpen, wees dus
maar niet onrustig.
