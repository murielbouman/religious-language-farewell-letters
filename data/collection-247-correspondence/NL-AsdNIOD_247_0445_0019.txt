voorm.  10 uur  maandag   22 Juli '29
voorm    11 uur Dinsdag     23 Juli '29
Lieve Schatten -
Daar zit ik nu als huisvrouw in m'n eigen huis , alles is
nu zooals het behoort : m'n man naar kantoor de kokki aan het aardappel-
schillen. Ardjo bezig in de tuin. Net heb ik de linnenkast verder ingeruimd, 
er kan gelukkig veel in. De blauwe bandjes zitten er nog gedeeltelijk om de stapel
tjes, maar eerstdaags gaan ze er af want alles is weer in de war als je eén stuk van
het hoopje wegneemt. Net als jij, maatje, heb ik de lakens helemaal boven . dan het
tafelgoed, waarnaast ook nog een stapel handdoeken met lila streep en de gelen , 
dan daaronder de rest van de doeken. Op de 2 onderste planken heb ik Hoks goed
gelegd wat hij zelden gebruikt, we  en er komt nog in wat ik weinig gebruik. We
hebben nl. nog maar éen kleerkast, half hang-half leg. en dat is lang niet genoeg 
voor ons beide, alleen Hoks sokken en zakdoeken nemen al haast een plank in beslag !!
Je ziet daarvoor interesseer ik me op 't ogenblik zeer. Verder zit ik nu met een kopje
chocola voor me op de pas nieuwe gearriveerde witte tuinstoelen. Zaterdag besteld
en nu zijn ze er al voor de somma van f10.50, na lang dingen natuurlijk pas ge-
kregen. Dit zijn onze eenige stoelen met armleuningen  , het is wel een beetje kras
de heele dag op een gewone stoel te zitten! We hebben nu 6 eetstoelen, de eettafel,
die open klapbaar is, waardoor er dan een blad tusschen wipt, dat anders opgevouwen
onder het Tafelblad zijn Tijd afwacht, een vloerkleed van ruige haren, frèse met goud
geel van een vendu , de piano , de theetafel met afneembaar bovenblad en 3 open
klappende zijkanten en dan voor, het ronde tafeltje dat geduldig op zijn vrienden
groote stoelen wacht.  Dit alles teekende Hok, reuze knap en nu heeft hij weer lampen
