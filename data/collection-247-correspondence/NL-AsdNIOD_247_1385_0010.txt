Haarlem  12 Jan. '46.
Beste Nico en Jo, 
O Nico, wat heb je mij deze week een mooie
verrassing bezorgd. Ik heb er al eenige keeren
van genoten. Nu behoef ik bij ieder pijpje
niet meer te denken : kan het nog een lijden?
Dank hartelijk daarvoor en tevens voor je
gelukwenschen voor dit jaar, waarbij ik me ook
de mijne voeg voor jullie allen. 'k Hoop bovendien
dat het voor de boeren een veel beter jaar zal worden
zij
dan het voorgaande, zodat jij weer met genoegen
hun bedrijk kunnen voeren.
Ja, dit jaar heeft voor families Ritzema en Zijlma
al heel droevig ingezet: die tragische dood van Jan
heeft mij zeer geschokt ; maar 't is ontzettend voor Lies
en de kinderen en ook voor de oude heer Zijlma.
Gelukkig, dat Jo van haar kwaal genezen is; de krachten
zulllen wel langzamerhand herstellen.
Ja, met Nico en Jan in China gaat het wel goed.
En wij krijgen nog al vaak een brief: per luchtpost
en ook als eens met een Nederlandsch postzegel van 7 1/2 cent,
Eng.
gestempeld Hilversum. Die was van een vriend van Jan,
die als zeeman naar Engeland ging en hem zeker weer aan
een ander heeft gegeven, die naar ons land ging.
