3e brief   
Gaast 28 Januari 1945.
Lieve Vader, Moeder en Mia en ....... Keesje,
De eerste brief heb ik ontvangen Vrijdagmiddag ca twee uur
Ik begrijp er niets van, dat jullie mijn eerste brief nog
niet ontvangen hebben. Dezelfde dag dat ik aangekomen
ben, dus Zaterdag 13  Januari heb ik een brief geschreven
en Dinsdag heb ik die naar een van de leiders gebracht,
Die zou de brief mee terugnemen naar Amsterdam
Ik hoop maar, dat hij nu aangekomen is, want het was
een hele dikke brief, ik had er haast twee uur over
geschreven. Ik zal alles wel weer schrijven, als jullie
hem nog niet ontvangen hebben. Dus schrijf dat
maar. Ik heb hier geen orgel, wat ik dan ook erg
jammer vindt. Soms verlang ik erg naar m'n orgel
Op het ogenblik dat ik deze brief schrijf, komt de
buurvrouw van de boerderij tegenover zeggen, dat er
brand is bij Miedema. Dit is een boer, die ongeveer
twee a drie kilometer van ons af woont. Meteen gingen
we er heen. Het voorhuis was één vlammenzee. Er
stonden mensen op het dak, en die gaven maar em
mers water aan. Al het vee liep al buiten. Ik stond
nog geen tien meter van het huis af. De mensen
hebben gelukkig nog heel wat huisraad kunnen redden
Opeens was het een vlammenzee in een kamer
De ruiten stonden bol, en sprongen toen. Het woon,
huis is geheel ven vernield, maar stal is behouden.
Er zijn w acht bedden met dekens en al verbrand.
