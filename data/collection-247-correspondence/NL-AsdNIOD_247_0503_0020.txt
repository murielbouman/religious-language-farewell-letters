Finkenkrug
echt als goede vrienden die elkaar al jaren kennen over de
geestelijke dingen gesproken, hierbij viel het fijt dat hij
Duitser en in Hollander was helemaal weg, we waren alleen als
mens tegenover mens.
Hoe moet ik nu dit gebeuren opvatten. Vanuit Uw
kijk die U op de dingen hebt zal U waarschijnlijk tot een andere
oplossing van deze vraag komen als ik. Ik zie het namelijk een-
voudig als een gebedsverhoring. Ik heb telkens weer gebeden om
toch door Gods Geest te mogen worden geleid, opdat ik me niet
op dwaalwegen ga begeven. De geheel onverwachtte ontmoeting met
deze heer is nu voor mij een ongedachte gebedsverhoring. Hoe had
ik ooit kunnen denken hier iemand te zullen ontmoeten waarmee
ik mijn moeilijkheden zou kunnen bespreken, maar Gods wegen zijn
hoger dan onze wegen, en Gods gedachten zijn hoger dan onze
gedachten. Ik heb nu met Herrn Paul afgesproken dat we elkaar
a.s. Zondag, in het dorpje hier dicht in de buurt waar hij woont,
zullen ontmoeten om ons gesprek verder voort te zetten.
Ik kan niets anders zeggen als dat het me werkelijk
lijkt dat God me door al deze gebeurtenissen hoe langer hoe meer
dichter tot zich wil trekken, en dan moet ik eerlijk zeggen dat
Hij me hoe langer hoe meer door allerlei kleinere voorvallen
tot de Rooms Katholieke kerk trekt. Ik hoop tenminste dat U niet
zal zeggen dat alles wat ik hier schreef lauter toeval is, want
ook de Gereformeerde belijdenis leert dat er geen ding bij geval
gebeurt maar dat Hij ons alles door Zijn Vaderlijke hand ons doet
toekomen.
Ik wil U hier even opmerkzaam op maken dat onder
Protestanten het Rooms Katholisisme meestal heelemaal verkeerd
wordt beoordeeld.
Op het ogenblik ben ik met het punt dat over de
verdienstelikheid van de goede werken bezig. Dit is een heel erg
moeilijk punt, ik geloof eigenlijk dat hier wel het grootste
verschil tussen beide richtingen ligt.
voor deze keer ga ik weer eindigen maar voor ik
dit doe wil ik U nogmaals
VRAGEN
voor me te blijven bidden, opdat ik toch
niet de weg ga die niet naar Gods wil kan zijn.
Hartelijk gegroet. Uw liefhebbende zoon,
HENK
