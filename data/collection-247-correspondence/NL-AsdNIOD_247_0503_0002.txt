+ je had als afz H vd Beek gezet, denk er om P.D. vd Beek te zetten
Een klein verwijt spreekt uit je brief, n.l. dat ik jou 3 weken
laat wachten omdat ik 3 weken geen brief ontving. Dat is toch
niet juist, want als ik een week niets ontvangen heb, schrijf ik
je toch, na 2 weken wachtens, schrijf ik dan niet, nu er zoo
erg gebombardeerd wordt, omdat ik dan denk, zou hij nog wel
in leven zijn, dan is het of je tegengehouden word. Er moeten
dus brieven zoek geraakt zijn die ik aan je schreef.
Nu ontving ik je brief van 28 Dec, de laatste daarvoor was
van 9 Dec, daar tusschen in heb je toch zeker ook wel geschreven,
Er is 29 Dec een pakje weggestuurd, dat je nu volgens recht
wel moet hebben, want we hebben het als pakket met aangegeven
waarde verzonden, zoodat het er na 4 a 5 dagen moet zijn.
het bevat . 3/4 kg peulvruchten, 1/4 kg suiker, 1 blikje tonijn, 1 pak
sanovite, 1/2 kg havermout, 100 gr hopjes. Als je het nog niet
hebt ontvangen schrijf dan even, want dan krijgen we in ieder
geval de waarde terug. Zondag heeft Henk Wienk, in priesterkleding
ons met een bezoek vereerd. Hij vroeg of het ons niet in moei.
lijkheden bracht als hij zóó bij ons kwam. Hij ziet er niet
best uit, maar gaat op in zijn begeerte priester te worden.
Hij had ook een tijd niets van je gehoord. Cor Pronk heeft je
ook geschreven, die brief heb je zeker ook al. Vanmiddag
is Lena hier geweest met 3 kinderen, heeft hier geluncht.erg
gezellig. Van de week kwam Coba (de bewuste Coba) naar je vragen
en vanmiddag Mevr. v. Vliet. Jaap kwam verleden week ook nog naar
je welstand vragen. Nu Henk ik hoop dat je dit schrijven mag
ontvangen, en de Heere je ook verder sparen mag. Als ik me
daaraan niet vasthoud dan zou ik het niet dragen kunnen
+
zoo ver van je af, je kind in zoo grooten nood en gevaar te weten
Vooral hartelijk gegroet van je liefh moeder
