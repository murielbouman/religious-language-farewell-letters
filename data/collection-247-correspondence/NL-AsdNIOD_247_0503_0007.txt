7 Febr '44
Lieve Henk.
Vandaag heb ik nog naar post uitgezien, maar tevergeefs. Toch wil ik
je schrijven, al ontving ik geen brief de vorige week. Vanzelf gaat het
met een angstig hart, wijl we weten dat er weer verscheidene malen
gebombardeerd is. steeds word de mogelijkheid om behouden te blijven
kleiner, naar mate er meer luchtaanvallen plaats hebben. Wat hebben
jullie ontzaglijk veel te lijden. Ik begrijp niet dat er nog gelegenheid
is om gewonden te helpen. Zijn er nog ziekenhuizen ongeschonden,
zoodat er voor lijders nog verzorging mogelijk is? Het is bijna
onmogelijk om het uit te houden, als er geen bericht van je komt.
Toch heb jij het veel moeilijker met al die gevaren, en ontberingen.
Wat moet er toch een groot geloof zijn, om ander zoo veel leed niet
ten onder te gaan. Daar is als het ware martelaarsgenade en geloof toe
nodig. Gelukkig dat wij weten, dat de Heere naar het kruis ook krachten
geeft en de rechtvaardigen in zijn druk niet alleen laat. De Heere
zegene en behoede je mijn kind, opdat je staande mag blijven ook in het
heetst gevaar. Als ik dit zoo neerschrijf overvalt me gelijk het gevoel
dat het eigenlijk niet nodig is dit te schrijven; want de Heere
zelf kan je alleen moed en krachten geven, menschentaal kan daar 
niets toe doen. En toch is dat het eenige dat ik nog geven kan naast mijn
gebed, je te schrijven, aan Jezus vast te houden. Wat gelooft Gij van
God den Heiligen Geest. Dat Hij ook mij gegeven is, op dat Hij mij door een 
waar geloof Christus en al zijne weldaden deelachtig make, mij trooste en 
eeuwiglijk bij mij blijve. Daarin ligt zulk een rijke troost. Welke geesten
er rondom zich verheffen, hoe machtig ook, de Heilige Geest, te samen
met God de Vader en God de Zoon waarachtig God, is de Geest die eeuwig
leven geeft, en triumfeeren zal over alle geesten die steeds weer opdoemen
en de menschen verleiden. Zoo roept deze tijd ons bijzonder om
olie in de lamp te hebben, opdat we gereed mogen zijn om de Bruidegom
tegemoet te treden, als Hij zal verschijnen, om ook ons te verlossen van
het leed der aarde. Als we het zeker mogen weten, veilig in Jezus armen,
't zij ik leef, 't zij ik sterven ga. Daar put ik maar telkens troost uit Henk,
als ik er aan denk, dat je bij een af andere aanval nog eens om zult komen
We hopen en bidden om bewaring, maar onze gedachten, zijn niet Gods gedach-
ten. Je hebt in meer dan één brief mogen schrijven, dat je je veilig voelt
in Gods eeuwige Vaderarmen, en daar dank ik den Heere dikwijls voor
