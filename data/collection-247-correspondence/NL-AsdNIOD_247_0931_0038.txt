vertrokken, en toen was het Holland op ze'n best,
en schoot ons een brok in de keel, we werden toen
we weg gingen daverend toegejuichd door de steeds
toenemende menigte, die echter alles op een afstand
moest volgen want het perron waar wij van vertrokken
was afgezet. Ook verder werden we langs alle dorpen
en steden door een ieder toegejuichd, doordat onze trein
op een afstand direct te herkennen was als een militaire
trein met IndiÃ« vaarders op heenreis, pleit in ieder geval
voor onze schilder en decoratiekunst. Het was nog wel eens
de moeite van opmerken waard om op de verschillende
wijze van toejuichingen en groeten te letten. Een ambtenaar
gaf uiting door het lichten van zijn hoed, hoogstens een
armzwaai er bij, blootshoofd gaande ambtenaren lichten
beleefd hun hand .. .. ahum, dat zelfde langs de zogenaam-
de ,,betere buurten". Langs gewone en middenstandsbuurten was
de reactie heel anders, zwaaiende mannen en vrouwen voor
de ramen van huizen en winkels, in allerlei kledij, gordijnen
heen en weer zwaaiend, hun pet of hoed van hun hoofd
nemend en enthousiast zwaaiend met allerlei voorwerpen
,,Holland op ze'n best". De aankomst te A'dam was van
heel andere aard. Voordat we de haven opreden naar
de inschepingsloodsen moesten we even staan om dan
op een ander spoor te rangeren. Overal mensen met vlaggen
vaders, moeders, verloofden, vrouwen, zusters, broers, kinderen
allemaal familie van jongens in de treinen die naar
de inschepingsloodsen moesten. Sommigen liepen gewoon
de spoorlijn op als ze iemand zagen, maar werden onmidde-
lijk teruggestuurd door de M.P., een heel enkele sprak
toen maar familie. Ook op de kaden en de loodsen werd
niemand toegelaten, wat niet weg nam dat sommige
jongens ondanks verbod naar de hekken vlogen als ze
iemand zagen, die hun lief was, maar dat was maar even
