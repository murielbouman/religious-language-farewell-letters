het oporde stellen van onze zaken. Voor zoover ik heb kunnen concludeeren uit de diverse gesprekken
met collega's schijnt de samenwerking niet al te best te zijn. Ik schort echter mijn meening op tot
dat ik voldoende eigen ervaring bezit. Mijn chef, gelukkig val ik direct onder de hoogste chef, Dr.
de Jong, raadde me aan, vooral geen partij te kiezen.
Momenteel houd ik nog vacantie, maar lang zal het niet meer duren, want leegzitten
is heusch geen pretje. Tot zoover over mijn werkzaamheden.
Onze gastheer en gastvrouw zijn bizonder charmant. Het is hier heel gezellig. Anneke
is een ervaren huisvrouw geworden, die Eida reeds een hoop heeft geleerd. En afdingen dat ze
kan! Neen ze laat zich niet afzetten! En Thijs is zoo pijnlijk netjes: Zijn bureau is altijd
keurig geordend, behalve wanneer Eida of ik er net geweest zijn. Hoe zal het bij ons worden?
We hebben nu successievelijk met Anneke's kennissen kennis gemaakt. Jaap en KÃ¤thie, de
Hoogenhuizen, de Cosijns ... over enige tijd volgend de visites aan mijn chef en collega's. En er
zijn zo talrijke collega's!! Theo
Het klimaat hier is zeer prettig, niet te koud noch te warm. Ik kan me best voorstellen
dat ze Bandoeng als het Eldorado beschouwen!
Thuis zijn we nog niet weer geweest. We wachten tot Houw weer terug is van zijn practisch
werken bij een theefabriek van een van zijn vrienden.
Dag lieve schatten.
Groet mevrouw en meneer Kunst, misschien
kan ik ze met de volgende mail schrijven.
Eida Hok
